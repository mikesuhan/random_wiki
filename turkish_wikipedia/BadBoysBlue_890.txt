Bad Boys Blue   1984  yazında  Alman  prodüktör  Tony Hendrik  tarafından, büyük başarı sağlayan  Modern Talking 'e alternatif arayışıyla kurulmuş bir proje topluluğudur. Projedeki şarkıların bestesi Hendrik tarafından yapılmış, sözleri ise eşi  Karin Van Harren  tarafından yazılmıştır. Projenin yorumcu ayağı da orijinal olarak  ABD 'li  Andrew Thomas ,  İngiliz   John McInerney  ve  Jamaikalı   Trevor Taylor 'dan oluşturulmuştur.  1987 'ye kadar birçok parçanın ana vokalleri Trevor Taylor tarafından yapılmıştır. " Come Back And Stay " adlı parçayla John McInerney'in ana vokallere geçmesi toplulukta huzursuzluk yaratmış ve Trevor Taylor grubu terketmiştir. Grupta  1988  sonrası pek çok değişiklik olmuştur. Önce Trevor Taylor yerine Trevor Bannister getirilmiştir. Bannister'in  1993 'te ayrılmasıyla kalan iki üye  1995 'e dek yoluna tek başına devam etmiştir. Bir ara Mo Russel gruba girmiş,  1999 'da ise Kevin McCoy ile yer değiştirmiştir. 2003'te de McCoy'un ayrılmasıyla grup yine ikili olmuştur. 2006'da ise Andrew Thomas grubu terk etmiştir.

Grubun listelerdeki performansına bakılacak olunursa kuruldukları yıl yayınlanan ilk 45likleri  L.O.V.E In My Car  başarı kazanamamış; buna karşın ikinci 45'likleri  You're A Woman  büyük sükse yapmış ve 10 Avrupa ülkesinde ilk 10'a girmiştir. Ayrıca grup özellikle  Doğu Avrupa ,  Rusya  ve  Ukrayna 'da çok başarılı olmuş, buna karşın  İngiltere 'de başarı gelmemiş ve sadece  Save Your Love  ile ABD'de listelere girilmiştir. Grubun diskografisi aşağıdadır.

19 Ocak 2008'de ani bir kalp krizi sonucu grubun ilk solisti olan Trevor Taylor 51 yaşında Köln'de vefat etti.Grubun diğer üyesi Andrew Thomas 2009'un temmuz ayında ölmüştür.