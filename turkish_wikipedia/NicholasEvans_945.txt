Nicholas Evans  (d. 26 Temmuz 1950)  İngiliz  gazeteci, senaryo yazarı, televizyon/sinema filmi yapımcısı ve roman yazarıdır.

Bromsgrove , Worcestershire'da doğan Evans "Bromsgrove School"'da eğitime başladıktan sonra  Oxford Üniversitesi 'nde eğitim gördü.  Afrika 'da "Gönüllü Yurtdışı Hizmetlisi" olarak görev yaptı. Daha sonra gazetecilik eğitim alan Evans, gazete muhabirliği ve televizyon yapımları için senaryo yazarlığı yaptı.  Devon 'da yaşayan yazarın oğlu Max Evans, "Preston Manor High School" coğrafya bölüm başkanlığı yapmakta, bunun dışında bir oğlu ve kızı daha vardır.

New York Times 'a göre romanı  Atlara fısıldayan adam [1]  (The Horse Whisperer) 1995 yılında en çok satan 10 roman arasında yer almıştır. Toplamda 15 milyon kitap satışı ile bu romanı tüm zamanlarda  en çok satan kitaplar  arasında yer almaktadır. [2]  İngiltere'de, 2003 yılında  BBC 'nin yaptığı ve ülkenin en çok sevdiği 200 kitabı belirleme amaçlı "Big Read" adlı ankette  The Horse Whisperer  romanı da listede yer aldı. 1998 yılında roman aynı isimle  Robert Redford 'un yönetmenliğinde, başrolünü  Kristin Scott Thomas ,  Scarlett Johansson  ve  Sam Neill  ile paylaştığı sinema filmine uyarlandı. [3]

Şarkıcı ve şarkı sözü yazarı  Charlotte Gordon Cumming  ile evli olan Evans; eşi Cumming ve bazı akrabaları ile birlikte Eylül 2008'de tatildeyken topladığı ve pişirdiği mantarla  zehirlendi . [4]  Meydana gelen olayla böbrekleri iflas eden Evans ve yakınlar uzun süre  diyalize  girmek zorunda kaldı. [5]  2011 yılında kızının organ bağışı sonucu böbrek nakli sonrası sağlığına kavuştu. [6]  Eşi Charlotte ise oğlunun en iyi arkadaşının annesinden alınan uygun böbrekle eski sağlığına kavuştu.

Evans, kişisel sitesinde üçüncü romanı olarak "The Smoke Jumper"'ın sinema filmi uyarlaması için gelen teklifi kabul ettiğini açıkladı. [7]