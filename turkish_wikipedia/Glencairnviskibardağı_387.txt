Glencairn viski bardağı,   İskoçya'daki  Glencairn Crystal şirketinin  viski  içmek için geliştirdiği bir bardak çeşididir. Bardağın şekli ise şirketin yönetim müdürü Raymond Davidson tarafından tasarlanmıştır. Bardak ilk olarak 2001 yılında üretime girmiştir.

Bardak yaklaşık olarak 115  milimetre  uzunluğundadır. Tipik bir Glencairn viski bardağının hacmi yaklaşık 175 mililitredir ancak 50 mililitre doldurmaya yönelik tasarlanmıştır.

Viski  içmek için tasarlanan tek bardak Glencairn bardağı değildir. Riedel adlı şirket de benzer bardaklar üretmektedir. Sayısız çeşitte viski bardakları üretilmesine rağmen Glencairn'in bardağı  İskoç Viski Birliği  tarafından onaylanan ilk çeşittir.

Old Fashioned bardak  ve  snifter , viski içmek için kullanılan diğer bardaklardandır. Geleneksel viski bardağı ise artık ikonik hale gelmiş olan kristal Old Fashioned bardaktır.