Rasim Bey , Türk asker. Türk Jandarması'nın ilk Jandarma Genel Komutanı (Umum Jandarma Kumandanı).  Mekteb-i Erkân-ı Harbiye  mezunu olan Rasim Bey, 1917-1918 yılları arasında Jandarma Genel Komutanlığı yapmış,  31 Mart Vakası 'nda muhafız komutanı olarak bulunmuş [1]  ve  Balkan Harbi 'nde görev almış ve  Kurtuluş Savaşı 'na katılmıştır. 31 Mart Vakası'nın akabinde meclis Abdülhamit'in yerine kardeşi Veliaht  V. Mehmed 'i padişahlığa getirmiş, Rasim Bey Jandarma Genel Komutanlığı görevine Mehmet Reşat döneminde atanmıştır.

Rasim Bey  Jandarma Genel Komutanlığı  görevi öncesinde bir süre Jandarma Umum Kumandan Vekili görevinde bulunmuştur. 7-9 Ocak 1919 tarihleri arasında yapılan  Kurtuluş Savaşı  dönemine giden süreçte II. Ardahan Kongresi'ne [2]  Milli Şûra Azasından Fahrettin Bey ile birlikte temsilci olarak katıldı.  Mustafa Kemal Atatürk 'ün hocası  Osman Senaî Bey ,  Akif Paşa  ve Rasim Bey ile kurduğu dostluk, Atatürk'ün ölümüne dek sürmüştür.

Rasim Bey Kurtuluş Savaşı'nda "Ödemiş Cephesi"'nde [3]  savaşmıştır.  İzmir'in İşgali  sırasında Rasim Bey, telefonla dönemin Jandarma Kumandanı  Tahir Bey 'i arayarak "Sen orada iken nasıl oluyor da hiçbir şey yapılmıyor?" diye çıkışmış [4]  ardından birlikleriyle birlikte  Ödemiş 'e geçmiştir.