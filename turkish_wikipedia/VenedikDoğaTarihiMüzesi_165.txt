Venedik Doğa Tarihi Müzesi , ( İtalyanca :  Museo di Storia Naturale di Venezia ), 1923 yılında açılan  İtalya 'nın  Venedik  şehrindeki müze.

Mimarı Giacomo Palmier olan bina, 1381 yılında Ferrara dükü olan Niccolò II d'Este için tahsis edilmiştir. Önemli ziyaretçilerin uğrak noktası olan yapı Akdeniz ticaretinin önemli merkezlerinden olan  Venedik 'te, gelişen  Venedik Cumhuriyeti  -  Osmanlı İmparatorluğu  ticareti ile birlikte özellike 17. yüzyıldan itibarek  Türk Hanı  olarak anılmaya başlamıştır.

1838 yılında  Türk Hanı  kapatıldı ve geniş çaplı bir restorasyon çalışmasına başlandı ve hatta bazı mimari değişiklikler, inşa edildiği dönemin anlayışına sadık kalınarak yapıldı. 1860'larda başlayan restorasyon ve yenileme çalışmalarının ardından bina 1865 yılında  Correr Müzesi 'nin (Museo Correr) eserlerinin sergilenmesi için kullanılmaya başlandı. 1923'e kadar Correr Müzesi'nin koleksiyonu sergilendi.

Buradaki eserlerin Procuratie Nuove ve Ala Napoleonica müzelerine taşınmasının ardından 1923 yılından itibaren Venedik Doğa Tarihi Müzesi'nin flora ve fauna (Bitki örtüsü ve hayvan çeşitliliği), fosiller ve akvaryum koleksiyonlarına ev sahipliği yapmaya başladı. Correr Müzesi, Istituto Veneto di Scienze, Lettere e Arti ve diğer pek çok bilimsel koleksiyondan gelen eserlere ev sahipliği yapmaktadır. [1]  Koleksiyonunda iki milyona yakın eseri barındırmaktadır. Bunların içerisinde böcekbilim, bitkibilim ve hayvanbilim için önemli olan numuneler, fosiller ve etnografik koleksiyonlar bulunmaktadır. Kütüphanesinde ise 40.000'in üzerinde kitap barındırmaktadır. Fondazione Musei Civici di Venezia (MUVE) ise müzeyi yöneten vakıftır.