Cem Şancı  (d. 30 Ağustos 1974), Türk gazeteci, yazar ve senarist.

Cem Şancı 1974 yılında, İstanbul'da doğdu.  Yıldız Teknik Üniversitesi  İstatistik lisans bölümünde üniversite eğitimi aldığı sırada, ilk romanını 19 yaşında bitirerek Altın Kitaplar Yayınevi'ne teslim etti. [1]  1996 yılında yayınlanan bu ilk romanla güçlü bir okur kitlesi kazanan Cem Şancı'nın bugüne dek 15 romanı yayınlandı. Yazar için basında çıkan eleştiriler keskin dilinin, cesur, sarkastik, sorgulayıcı ve özgün üslubunun onun metinlerini sürekleyici kıldığı noktasında yoğunlaştı. [2]

Aynı zamanda gazeteci olan yazar,  LeveL  ve  Chip  dergilerinde editör, haber müdürü, yazı işleri müdürü gibi görevler üstlendi. Televizyon programları hazırladı. Sinema ve televizyon için senaryolar kaleme aldı. Türkiye'nin vizyona giren ilk uzun metraj 3D sinema filmi  Cehennem 'in senaryosunu yazdı.