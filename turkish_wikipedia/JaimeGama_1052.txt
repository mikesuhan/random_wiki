Jaime José Matos da Gama  (d. 8 Haziran 1947,  Ponta Delgada ,  Portekiz ) Portekizli sosyalist siyasetçi.

Lizbon Üniversitesi 'nde felsefe lisansı yapmış ve pedagojik bilimler alanında uzmanlaşmıştır. Lisede öğretmenlik ve Üniversitede öğretim üyeliği yapmıştır. Ardından otoriter rejimin son yıllarında muhalif bir gazete olan República'da gazetecilik yapmıştır.

Estado Novo  muhalifi olarak, 18 yaşındayken, bir yerel gazetede yayınlanan makalesinden dolayı tutuklanmıştır.  Sosyalist Parti 'nin (PS) Almanya'nın  Bad Münstereifel  şehrinde yapılan kurucu kongresinde yer almıştır. 1975'te kurucu meclise seçilmiş, 1976 seçimlerinin ardından Dışişleri Komisyonu Başkanı olmuş, 1978'de  Mario Soares  başkanlığındaki koalisyon hükümetinde, henüz 30 yaşındayken, İç Yönetim (İçişleri) Bakanı olarak görev almış ve 6 ay kadar bu görevde kalmıştır. 1979 seçimleriyle beraber tekrar mecliste temsil edilmiştir. Sosyalist Parti'nin 1983'te iktidara gelmesiyle beraber 1985 seçimlerine dek Dışişleri Bakanlığını üstlenmiştir. Sosyalist Parti'nin genel sekreterliğine aday olsa da ciddi bir yenilgi almıştır. 1987 erken seçimlerinin ardından tekrar Dışişleri Komisyonu Başkanı olmuş ve 1993'e dek bu görevde kalmıştır. 1989'da tekrar genel sekreterliğe aday olsa da yine yenilmiştir. 1991'de Sosyalist Parti meclis grup başkanı olmuştur. 1995 seçimlerinde tekrar Sosyalistlerin iktidar olmasıyla Dışişleri Bakanlığına getirilmiştir. Mayıs 1999'da, Ekim 1999 seçimlerine kadar Dışişleri Bakanlığına ek olarak Milli Savunma Bakanlığı görevini de üstlenmiştir. 1999 seçimlerinin ardından Dışişleri Bakanlığı görevine devam etmiştir. 2002 seçimlerini Sosyalistlerin kaybetmesinin ardından mecliste Dış Politika ve Avrupa Birliği Komisyonu Başkanı olarak seçilmiş, 2005 erken seçimlerinde Sosyalistlerin milletvekili seçimlerini kazanması üzerine 2011 seçimlerine dek meclis başkanlığı yapmıştır. 2011 erken genel seçimlerinde aday olmamıştır.

Hükümet

Meclis