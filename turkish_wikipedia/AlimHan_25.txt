Alim Han  ( عالم خان , d. 3 Ocak 1880;  Buhara  - ö. 28 Nisan 1944;  Kâbil , tam ad: Emir Seyyid Mir Muhammed Alim Han),  Buhara Emirliği  ( Mangıt  Hanedanı)'nin son  emiri  (taht: 3 Ocak 1911 - 30 Ağustos 1920).

1873 yılında Buhara Emirliği  Rusya İmparatorluğu 'nun himayesine girdi. Ancak ülkenin iç siyaseti emir tarafından yönetilmeye devam etti. 13 yaşındayken babası Abdulahad Han tarafından kamu yönetimi ve modern askerî tekniğini öğrenmesi için  Sankt Peterburg 'a gönderildi. 1896'da Rusya İmparatorluğu hükûmeti tarafından resmen Buhara Emirliği'nin  veliahtı  olarak kabul edildi ve memleketine döndü. Buhara'da babasına yardımcı olduktan sonra Nesef'in valisi oldu ve 12 yıl yönetti. Ardından Karmana (bugünkü  Özbekistan 'ın  Navoiy  şehri ve civarı)'ı 2 yıl yönetti. Babasının ölümünden sonra emir olan Alim Han, önce ulema sınıfı bastırmak için yenilikçileri destekledi. Ancak zamanla gelenekçileşti. Sonuçta yenilikçiler  Moskova  ve  Kazan 'a iltica etmek zorunda kaldılar.

Mart 1918'de  Yeni Buharalılar ,  Taşkent Şehir Sovyeti 'nin yardımıyla Buhara'yı almaya çalıştı. Orduları Buhara'nın kapılarına yürüyüp Alim Han'dan şehri Yeni Buharalılara teslim etmesini istedi. Ancak Alim Han delegesini öldürüp Buhara ve çevresindeki yüzlerce Bolşevikleri öldürerek yanıt verdi. Sonuçta ordular Teşkent'e dönmek zorunda kaldılar.

Rusya İç Savaşı  sırasında Moskova'daki Sovyet yönetimi Teşkent'e takviye kuvvetlerini gönderdi. 30 Ağustos - 2 Eylül 1920 tarihleri arasında  Mihail Frunze  komutasındaki  Kızıl Ordu  Buhara'yı teslim almak üzere saldırdı ve dört gün süren çatışmadan sonra Ark hasar gördü ve Kalyan Camisi Minaresi'nde Kızıl Ordu`nun bayrağı dalgalandı. Yenilen Alim Han  Duşanbe 'ye kaçtı ve daha sonra oradanda  Afganistan 'a sığındı. 1944'te Kâbil'de ölen Alim Han`ın naaşı Shuadoi Solehin mezarlığına gömüldü.

Buhara'daki son  Mangıt  Hanı olan  Alim Han  ( Sergey Prokudin-Gorski , 1911)

Yanan Buhara (1 Eylül 1920)