Kurudere ,  Balıkesir  ilinin  Savaştepe  ilçesine bağlı bir  mahalledir .

Köy halkı Kayı boyu Yörüklerindendir. inanç olarak da İslam dininin Sünni kolundan olup, Hanifi mezhebindendir. Asırlar boyu Dikili ilçesi Bademli dolayları ile Savaştepe yöresi arasında Kışlak-Yaylak olarak göç ederek yaşamışlardır. Kurudere mahallesinin atalarının mahallenin bu günkü olduğu yere yerleşimi 1865 yıllarına takiben batı Anadolu’daki Yörük oymaklarının yerleşik hayata geçmesiyle başlamıştır.

Kurudere mahallesi Balıkesir il merkezine 42 km, Savaştepe ilçesine 9 km uzaklıkta olup, engebeli araziye sahip olan mahallenin rakımı 150 metre civarındadır.  Kuzeyinde  rakım yükselir ve Pıynarlı, Akpınar ve Karakabağaç köyleri vardır. kuzeyden gelen dere mahallenin içinden geçer.  Batısında  halk arasında ötüyüz adıyla anılan dere geçer, Madra dağlarının uzantısı sıra dağlar vardır. Çiftlikdere ve Köyyeri köyleri bulunur.  Doğusu  hafif yüksek tepelerden oluşur, halk arasında kocabük adıyla anılan dere geçer, Karacalar, Kölederesi, Çalıköy ve Kocabıyıklar köyleri vardır, ayrıca mahallenin doğusunda Balıkesir Savaştepe karayolu 3 km demiryolu ise 2,5 km uzaklıktadır,  Güneyi  açık vadidir köye yaklaşık 2,5 km uzaklıkta Sarıbeyler barajının uzantısı vardır.

Kurudere mahallesinin merasının bitki örtüsü iklimden dolayı maki ve meşe çalılık olmakla beraber mahallenin batı kısmındaki merası cam ağaçları ile kaplıdır.

Mahallenin iklimi,  Marmara iklimi  etki alanı içerisinde olup, Akdeniz ve Marmara ikliminin geçiş noktasındadır. Yazları kurak ve sıcak geçer, kışları yağışlı ve soğuktur. ortalama yıllık metrekareye 700–800 mm. yağış düşmektedir. Kar yağışı dağlık kesimilere göre azdır.

Mahallede,  ilköğretim  okulu vardır ancak kullanılamamasının yanı sıra taşımalı eğitimden yararlanılmaktadır.

Mahalleye  içme suyu  şebekesi 1985-6 yıllarında mahallenin kuzeyinde bulunan Akpınar mahallesi Pıynarlı mahallesinden temin edilmiştir fakat suyun yetersiz gelmesi neticesinde, 2004 yılında Mecidiye mahallesinde bulunan bir arazide çıkan su köye getirilerek mahallenin su problemi tamamen çözülmüştür.

Mahallenin  kanalizasyon  şebekesi vardır.

PTT  şubesi yoktur ancak PTT acentesi vardır.

Sağlık ocağı  ve sağlık evi yoktur.

Mahallenin ulaşımı sağlayan yol  asfaltır .

Mahallede  elektrik  ve sabit  telefon  vardır.