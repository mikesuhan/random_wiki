Mehmet Levent Arıkdoğan  (d. 23 Ağustos 1953,  Mersin ),  Türk   futbolcu  ve teknik direktör.  Mersin İdman Yurdu 'nda oynadığı dönemlerde takımda  Levent Dörtgöz 'le başka bir Levent isimli futbolcunun bulunmasında dolayı eskiden Türk futbolunda böyle durumlarda gelenek olduğu gibi  Büyük Levent  diye anılırdı.

Futbola memleketi Mersin'in köklü ekiplerinden  Mersin İdman Yurdu 'nun altyapısında başladı ve daha sonra A takıma alındı. [1]  As takım kadrosuna 1969-70 sezonunda dahil edildi ve kısa sürede takımın lider oyuncuları arasına girmeyi başardı. Yedi sezon burada görev aldıktan sonra 1976-77 sezonun başında Mersin İdman Yurdu'ndan ayrılarak  İskenderunspor 'a transfer oldu. Burada beş sezon düzenli olarak forma giydi ve 1981-82 sezonunun başında  1. Lig 'de mücadele eden eski takımı Mersin İdman Yurdu'na geri döndü.  Candan Dumanlı  tarafından çalıştırılan ekiple ilk sezonunda  1. Lig şampiyonluğu  yaşayarak  Süper Lig 'e yükselmeyi başardı. 1982-83 sezonunda yeni teknik direktör  Gündüz Tekin Onay  yönetiminde  Süper Lig 'da başarılı bir performans sergilenmese de  Türkiye Kupası 'nda  Fenerbahçe 'ye karşı final oynayıp gelecek sezon  UEFA Kupa Galipleri Kupası 'na gitmeye hak kazandı. 1988-89 sezonunun sonuna kadar Mersin İdman Yurdu'nda futbol yaşantısını sürdürdükten sonra bir jübile karşılaşmasıyla aktif futbol kariyerine veda etti.

Futbola vedasından sonra teknik direktörlük yapmaya karar verdi ve Mersin İdman Yurdu altyapısında antrenörlük yapmaya başladı. 1990-91 sezonun başında  Tarsus İdman Yurdu  çalıştırarak ilk teknik direktörlük deneyimini edindi. Ardından günümüze kadar birçok  3. Lig ,  2. Lig  ve  1. Lig  ekibinde teknik direktörlük yaptı. Şubat 2011'de Adana  Bölgesel Amatör Lig  ekiplerinden Toroslar Belediyespor'u çalıştırmaktadır. En son olarak Türkiye Bölgesel Amatör Lig 5.Grup'ta Aksarayspor'u çalıştırmaktadır. Aksarayspor'u 05 Mayıs 2013 tarihinde şampiyon yaparak 3. Lig'e çıkartmıştır.