Kapalı devre soğutma kuleleri , dolaylı (indirekt) evaporatif soğutma prensibine göre çalışan soğutma üniteleridir. Açık çevrim soğutma kulesinden farklı olarak dolgu malzemesi kullanılan bölgede kapalı döngü bir ısı değiştirici içerir. Bu ısı değiştiricinin temel kullanım amacı soğutulan proses suyunun dış ortam ile temasının engellenmek istenmesidir. Hvac tipi iklimlendirme uygulamalarında su soğutmalı ürün gruplarıyla birlikte çalışırken, endüstriyel uygulamalarda direkt olarak makinelerin soğutması görevinde de çalışabilir.

Sistemde normal şartlar altında 3 adet akışkan bulunur. Bunlar boruların içerisinden geçen diğerlerine göre sıcak akışkan, atmosfer havası ve spreylenen havuz suyudur. Spreyleme, kulenin havuzunda biriken sirkülasyon suyunun pompa vasıtasıyla ısı değiştiricinin üzerinde bulunan sprey nozullarına iletilmesi ile gerçekleşir. Havanın ortamdan ısı çekmesi için birim kütledeki havanın giriş ve çıkış entalpileri arasındaki farkın artması gerekmektedir. Bu entalpi farkının oluşması içinde havanın hem sıcaklığı, hem de bağıl nemi artış göstermelidir. Kapalı çevrim soğutma kulesinin iç dizaynı ise bu işlem için idealdir, ısı değiştiricinin içerisinden geçen sıcak akışkan ve spreylenen havuz suyu.