Sinan Karadağ  (d. 20 Ocak 1995,  Hamm ),  Türk  futbolcu.  Kayseri Erciyesspor 'da forma giymektedir.

Sinan Karadağ 20 Ocak 1995'de  Sinop 'un  Ayancık  bölgesinden göç etmiş bir ailenin 4.çocuğu olarak  Almanya 'nın  Hamm  bölgesinde doğdu. Futbola 7 yaşında doğduğu bölgenin takımı  Hammer SpVg 'de başladı ve 2009 yılına kadar burada forma giydi. 2009 yılında ise  VfL Bochum  scoutlarının dikkatini çekti ve bu takıma transfer edilen Sinan, 2012 yılına kadar bu takımda forma giydi. 2011-12 sezonunda U-19 takımına yükselen oyuncu, bu takım ile tam 21 maça çıktı.  Tolga Çokkoşan  gibi gurbetçi isimlerle forma giyen Sinan, 2012 yılında  Preußen Münster  altyapısına transfer oldu. Bu takım ile 10 maça çıkıp 1 gol atan Sinan, 2013-14 sezonunda ise  VfL Theesen 'e transfer oldu ve 23 maça çıktı. 2014 yılında  Arminia Bielefeld 'e transfer olan Sinan, bu takımda forma giyemedi.

2014-15 sezonu öncesinde ise  Bülent Korkmaz 'ın çalıştırdığı  Erciyesspor  tarafından deneme idmanlarına çıkan oyuncu [1] ,  TSYD Kupası  maçında Gençlerbirliği karşısında da mücadele etti ve teknik direktörün beğenisini kazanınca bu takıma transfer oldu.