Lucius Septimius Bassianus , ( 4 Nisan   186  –  8 Nisan   217 ),  Caracalla  olarak da bilinen,  211  –  217  yılları arasında tahta çıkmış  Roma İmparatoru  .

Caracalla, geç Roma İmparatorlarından  Septimius Severus  ve  Julia Domna 'nın büyük oğludur.  Galya  eyaletinin  Lugdunum  kentinde,  Lucius Septimius Bassianus  adıyla doğdu, ardından  Marcus Aurelius 'la olan bağlarına vurgu yapmak için yedi yaşında adını  Marcus Aurelius Antoninus  olarak değiştirdi. Kendisine verilmiş olan  Caracalla  takma adının, o dönemde moda olan başlıklı bir Gal tuniğini giymeyi alışkanlık haline getirmesinden kaynaklandığı söylenir. Genellikle  Roma İmparatorluğu 'nun en zalim ve kanlı İmparatorlarından biri olduğu kabul edilir.

193 'te İmparatorluk tahtına oturan Septimus Severus,  211 'de Eboracum'u ( York ) ziyaret ederken öldü ve Caracalla kardeşi  Publius Septimius Antoninius Geta  ile birlikte imparatorluğunu ilan etti. Bununla birlikte Caracalla'nın asıl niyeti imparatorluğu yalnız yönetmekti. Zamanı gelince kardeşi Geta'yı, kayınpederi  Gaius Fulvius Plautianus 'u ve karısı  Fulvia Plautilla 'yı (aynı zamanda 2.dereceden kuzeni) suikastla öldürttü. Geta'nın destekçilerine işkence yaptırttı ve kardeşine karşı  Damnatio Memoriae  emretti.  Mısır  eyaletindeki  Alexandria ( İskenderiye ) halkı, onun Geta'yı nefsi müdafaa olarak öldürdüğü yolundaki iddialarını duyunca, Caracalla'nın diğer iddialarında olduğu gibi, bu iddialarla alay ettiler. Caracalla'nın bu aşağılamaya cevabı  215 'de hiçbir şeydenden şüphelenmeden şehir önünde onu selamlamak için toplanan şehrin ileri gelen yurttaşlarını vahşice katletmek oldu ve takip eden birkaç gün boyunca birliklerini şehrin yağması için sebest bıraktı. Tarihçi  Cassius Dio 'ya göre, 20,000 den fazla insan öldürüldü. İmparatorluğu boyunca Caracalla, Lejyon askerlerine ödenen maaşı 675  denarii  ye yükseltti ve orduyu hediyelere boğarken eğitmeni olan babasının dediği gibi askerleri önemsedi ama diğerlerini görmezden geldi.

İmparatorluğu süresince 3 şey göze çarpar:  212 'de ( Constitutio Antoniniana ) bildirisi ile tüm  Roma İmparatorluğu 'nda vergi gelirlerini arttırmak için uygun olanlara  Roma Yurttaşlığı  bahşedilmesi; lejyonların ödemeleri için Roma sikkelerindeki gümüş miktarının % 25 azaltılması; ve Roma'nın dışında  Caracalla Hamamı  olarak bilinen ve hala görülebilen büyük bir  thermae  inşaa edilmesi.

Caracalla zamanla etkin bir askeri diktatör haline geldi ve bunun sonucu olarak da askerler hariç herkesin gözünden düştü. Bir İroni olarak,  Edessa 'dan  Pers  topraklarına doğru, çıkan savaş için seyahat ettiği sırada yol kenarında çişini yaparken bir suikast sonucu  8 Nisan   217 'de  Harran 'da Julius Martialis isimli bir imparatorluk muhafız subayı tarafından öldürüldü.  Herodian , Martialis'in kardeşinin Caracalla tarafından ispatlanmamış bir saldırı yüzünden birkaç gün önce öldürüldüğünü söyler; öte yandan  Cassius Dio , Martialis'in  centurion 'da terfi ettirilmediği için kızgın olduğunu söyler. İmparatorluk muhafızı Martialis'e yardımcı oldu ve o'da Caracalla'yı tek bir kılıç darbesiyle öldürdü. Atla kaçmaya çalışırken bir muhafız okçu tarafından öldürüldü. Caracalla'nın ölümünün ardından ona karşı kurulan komplonun içinde olduğu neredeyse kesin olan  Praetorian  muhafız lideri  Macrinus  yerine geçti.

Cognomen  Caracalla takma adı  Aurelius Victor 'un  Epitome de Caesaribus  adlı kitabına göre,  Lucius Septimius Bassianus 'un Gallilere ait bir pelerin olan  Caracalla  'yı kişisel bir tarz olarak benimseyip ordusuna ve sarayına yaymasıyla ortaya çıkmıştır.

Monmouth'lu Geoffrey 'nin efsanevi  History of the Kings of Britain  adlı eseri Caracalla'yı, Bassianus adıyla bir Britanya kralı olarak tasvir eder. Severus'un ölümün ardından, Romalılar Geta'yı Britanya Kralı yapmak istiyorlardı ancak, Britonlar annesi bir Briton olduğu için Bassianus'u tercih ettiler. İki kardeş, sonunda Geta'nın öldüğü bir savaş yaptılar ve Bassianus tahta çıktı. [1]

Romanya  daki  Caracal   [1]  şehri adını İmparatorun adından alır.