Azerbaycan Devlet Sanatçısı;  SSCB Devlet Sanatçısı  (1961);  Lenin Nişanı

Alesker Hacıağa oğlu Alekperov  ( Azerice :  Ələsgər Hacıağa oğlu Ələkbərov , 26 Mart 1910 - 31 Ocak 1963), Sovyet  Azeri   oyuncu .

Okul yıllarından itibaren tiyatroyla amatör olarak ilgilenmiştir. 1927-1930 yıllarında Bakü Tiyatro Yüksekokulu'nda eğitim almıştır. Bakü'de Türk İşçi Tiyatrosu'nun oyunlarında rol almaya başlamış ve burada kendini geliştirmiştir. Aynı tiyatroda oyuncu olan  Hüküme Kurbanova  ile evlenmiş ve tiyatorunun  Gence 'ye taşınması üzerine ailesiyle beraber Gence'ye gitmiştir.

Gence'de bulunduğu sırada eşinden ayrılarak Bakü'ye dönmüş, burada  Akademik Dram Tiyatrosu 'nda çalışmaya başlamıştır. İkinci evliliğini milliyet itibarıyla Rus olan tezgâhtar bir kızla yapmıştır.

1963 yılında 53 yaşındayken ölmüştür. Adı, Bakü'de bir sokağa verilmiştir.

Tiyatro sahnesinde özellikle "Othello" rolünü büyük bir başarıyla canlandırdığı döneminin Azerbaycan ve SSCB çapındaki tiyatro otoritelerince kabul edilmiştir. [1]  Azerbaycan Akademik Dram Tiyatrosu sahnesinde 500 defadan fazla "Vagif" rolüne çıkmıştır. Bir süre  Tiflis Azeri Tiyatrosu 'nun sahnesinde de rol almıştır.

IMDb 'te  Alesker Alekperov