Malin Maria Åkerman  (d.  12 Mayıs   1978 ),  İsveç  göçmeni  Kanadalı   oyuncu ,  şarkıcı  ve  model .

Åkerman, modellik yapan bir anne ve sigortacı bir babanın kızı olarak İsveç'in başkenti  Stokholm 'de doğdu. [1]  Henüz iki yaşındayken ailesiyle birlikte  Kanada 'ya göçtü ve  Toronto  kentine yerleşti. [2]  Anne babasının ayrılmasının ardından, babası İsveç'e döndü ve Åkerman annesiyle kalarak yaşamını Kanada'da sürdürdü. [3]  Öğrenim yaşamında kısa bir süre  Ontario 'daki  Niagara-on-the-Lake 'de kaldı. Daha sonra Toronto'daki Dante Alighieri Akademisi'ne devam etti. Ardından yine aynı kentteki  York Üniversitesi 'nde  ruh bilimi  okudu.

Modelliğe 17 yaşında başlayan Malin Åkerman, aynı yıl düzenlenen "Kanada'nın Süpermodeli" yarışmasını kazandı. Bunun ardından, arasında cilt bakım ürünlerinin de yer aldığı pek çok televizyon reklamında rol aldı. Modellikte kariyer yaptıktan sonra,  Kaliforniya 'ya taşındı ve oyunculuğa da ağırlık vermeye başladı. İrili ufaklı pek çok filmde oynayan Åkerman, son olarak oynadığı  Watchmen  filmiyle çok konuşuldu.

Müzikle de uğraşan Malin Åkerman, aynı zamanda Petalstones adlı müzik grubunda şarkı söylemektedir.

20 Haziran 2007'den bu yana Roberto Zincone ile evli olan Malin Åkerman,  FHM  dergisinin okur oylarıyla belirlediği "Dünyadaki En Seksi 100 Kadın" listesinde 2009 yılında 69. sıradadır. [2] [4]