Gustave Moreau  (6 Nisan 1826 – 18 Nisan 1898), çoğunlukla  İncil 'le ilgili ya da  mitolojik  figürlere odaklanmış  Fransız   sembolist  ressam. Bir ressam olarak görsel şekillerden çok, edebi fikirlere yöneldi. Bu yönüyle pek çok sembolist yazar ve ressamın ilgisini çekti. Bu sanatçılar Moreau'yu akımlarının öncüsü olarak kabul etti.

Moreau  Paris 'te dünyaya geldi. Babası Louis Jean Marie Moreau bir mimardı ve oğlundaki yeteneği ilk o keşfetti. Annesi ise Adele Pauline des Moutiers idi. Moreau,  François-Édouard Picot 'nun öğrencisi oldu. Aynı dönemlerde eserlerinden de çok etkilendiği  Théodore Chassériau  ile tanıştı ve arkadaş oldu. Pek çok kere çizdiği Adelaide-Alexandrine Dureux ile yirmi beş sene süren bir ilişki yaşadı. [1]  İlk tablosu  Pietà  şu anda Angoulême Katedrali'nde asılıdır. 1853'teki  Paris Salonu 'nda iki tablosu sergilendi.

İlk sembolist çalışması olarak kabul edilen  Oedipus ve Sfenks  1864'teki  Paris Salonu 'nda sergilendi. Yaşamı boyunca 8000'den fazla tablo, çizim ve suluboya resim üretti. Bunların büyük birçoğunluğu  Paris 'teki  Gustave Moreau Müzesi 'nde sergilenmektedir. Müze halka 1903 yılında açıldı.  André Breton  bu müzeye sık sık uğrayan isimlerden biriydi ve ressamı  gerçeküstücülüğün  habercisi olarak adlandırıyordu.

1891 yılında, Paris Güzel Sanatlar Akademisi'nde profesör olan Moreau, ünlü  fovist  ressamlar  Henri Matisse  ve  Georges Rouault 'nun da öğretmeni oldu.

Moreau, Paris'te vefat etti ve Montmartre Mezarlığı'na gömüldü.

Pietà  (1852).

Prometheus  (1868).

Europa  ve Boğa  (1869).

Salomé  (1876).

Orfe  (1865)

Galatée , (1880)

Yüpiter ve Semele  (1894-95)