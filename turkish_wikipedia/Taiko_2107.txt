Taiko , Geleneksel  Japon  savaş  davullarına  verilen isimdir. Savaşlarda askerlerin moralini yüksek tutmak ve aynı zamanda ordu safları arasındaki iletişimi sağlamak için kullanılırlardı. Davulların günümüzdeki işlevi tümüyle sanatsaldır. Davulların çalınma biçimi çok büyük oranda mukavemet ve atletizm gerektirir. Turne öncesi her taiko grup üyesinin günlük çalişmasına ek olarak yarım maraton (22 km) koştugu bilinmektedir. " KODO " ve " OndekoZa " grupları dünyaca ünlüdür.  Büyük Izmit depremi  sonrasında KODO grubu  2000  yılında Türkiye`ye gelerek Istanbul ve Ankara'da destek konserleri vermiştir.

Taiko, köken olarak  taekwondo ,  karate ,  judo  gibi bir savaş sanatıdır (martial art). Davullar " bachi " adı verilen davulun boyutlarına göre uzunluğu ve kalınlığı değişen sopalar ile çalınır. Kullanılan ağacın cinsi (meşe, akçaağaç, gürgen) davuldan elde edilen sesi büyük oranda etkilediğinden her grup kendi içinde çalınacak şarkının niteliğine göre bir  bachi  standardı belirler.

Taiko bestelerinde ana ritmi oluşturan motif göreceli olarak basit, zaman ölçüsü (time signature) çoğunlukla düz karakterdedir. Taiko davullari temelinde üç ana ritim içerir: [1] Kalp atışını simgeleyen, çift vuruşlu " Do-Ko ". [2] Koşan bir atı simgeleyen " Do-Ko-Don " [3] Festival ritmi olarak bilinen " Don-Do-Ko-Don-Don ". Her şarkının melodisi bu üç ana ritm üzerinde 4, 8 ve 10`un katlarını içeren vuruşlar ile örülür. Geleneksel bestelerde her şey önceden kurgulanmıştır ve doğaçlamaya yer verilmez. Özellikle Amerika kökenli günümüzdeki taiko gruplari, bu geleneksel kısıtlamayı kendi bestelerinde doğaçlamaya büyük oranda yer vererek kaldırmışlardır.

Geleneksel haliyle taiko yazili bir notasyona sahip degildir. Besteler kulaktan kulaga " kuchishowa " adı verilen sozlu notasyon gelenegi ile ogretilir.