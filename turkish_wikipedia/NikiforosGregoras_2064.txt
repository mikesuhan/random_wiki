Nikephoros Gregoras , ( Latince :  Nicephorus Gregoras , ( Yunanca :  Νικηφόρος Γρηγορᾶς ), (d. yaklaşık 1295 - ö. 1360), Bizans  astronom ,  tarihçi , eğitim ve din konularında polemik adamı,  Heraclea Pontica 'da doğmuştur.

Erken yaşlarında,  Konstantinopolis 'e yerleşti. Orada kazandığı ün ile  II. Andronikos Palaiologos 'un dikkatini çekti ve  chartophylax  (arşivlerin muhafızı) olarak atandı. 1326 yılında, Gregoras, günümüze kadar ulaşmış bilimsel eserinde takvimde reform önermiştir. Ancak imparator yaratacağı rahatsızlık korkusu ile bu öneriyi reddetti. Bu reform yaklaşık iki yüz yıl sonra  Papa XIII. Gregory  zamânında hemen hemen aynı çizgide devreye alınmıştır.

1328 yılında Andronikos, torunu  III. Andronikos Palaiologos  tarafından tahtan indirilince, Gregoras aynı kaderi paylaşıp görevlerini bıraktı.  Calabria 'nın ünlü keşişi Barlaam ile polemiğe girdi, söz savaşından galip çıktı. Bu ona geniş bir şöhret ve çok miktarda öğrenci kazandırdı.

Gregoras, yaşlı Andronikos'a sonuna kadar sadık kaldı. Onun ölümünden sonra, torununun ihsanını kazanıp, Yunan ve Latin kiliselerinin birleştirilmesi ile ilgili 1333 yılında  Papa XXII. Yuhannes 'in elçileri ile yürütülen ancak başarısız olan görüşmelerin başına atandı. En son  İsihazm  tartışmalarının parçası oldu ve doktrinin en büyük destekçisi  Gregorius Palamas 'ın şiddetli bir muhalifi oldu. 1351 yılında, sinod Palamas'ın doktrinini tanıdıktan sonra, Gregoras karara razı olmayı reddetti, bunun üzerine iki yıl bir manastıra hapsedildi. Hayatının sonu hakkında bir bilgi yoktur.

1204 ile 1359 yılları arasını kapsayan 37 kitaplık  Historai Romae  (Roma Tarihi) baş eseridir. Çalışma,  Georgios Pachymeres 'in çalışmalarını kısmen destekler kısmen devam ettirir.