Mihaloğlu Mehmed Bey  (Ö.1422) Akıncı ailesi Mihaloğullarından  Gazi Mihal Paşa 'nın oğlu. [1]

Mihaloğlu Mehmed Bey  Fetret  döneminde  Musa Çelebi 'nin yanında yer almış,  Rumeli  Beylerbeyliği yapmıştır.

Mihaloğlu Mehmed Bey'in  Rumeli  Beylerbeyliği döneminde ki gücü  Venedik  Devletinin raporlarınada yansımıştır;

1409 yılında  Venedik  senatosu  Arnavutluk  kıyılarındaki  Venedik  mülkleri ile ilgili hakları için elçi Trevisan’ı  Musa Çeleb i’ye gönderir. Elçi Trevisan  Musa Çelebi  ile yaptığı görüşmelerden sonra  Venedik  senatosuna verdiği raporda, bu işin başarılması için  Musa Çelebi ’nin önde gelen baronlarından Mihaloğlu Mehmed Bey’in dostluğunun kazanılmasının hayati önemde olduğunu belirtir.

Bizans ’lı tarihçi Konstantin Kosteneçki ise Mihaloğlu Mehmed Bey’i  Musa Çeleb i’nin büyük ve üst düzey komutanı olarak tanıtır.

Mihaloğlu Mehmed Bey  Fetret  dönemindeki taht kavgalarında dengeleri değiştirecek kadar büyük bir güce sahipti;  Süleyman Çelebi , Mihaloğlu Mehmed Bey’in kardeşi  Musa Çeleb i tarafına geçtiği haberini alınca sinirden kendini kaybedip haberi getiren haberciyi önce dövüp, sonrada öldürtmüştür. [2]

Rumeli  Belerbeyliği döneminde Mihaloğlu Mehmed Bey  Pravadı 'yı fetheder. [3]

Osmanlı tarihçisi  Neşri ; ’’anın gibi bahadır idi kim, ceng gününde on bin ere mukavemet eder idi’’

Musa Çelebi  ile  Çelebi Mehmed  arasında iktidar kavgasının devam ederken Mihaloğlu Mehmed Bey,  Çelebi Mehmed ’in huzuruna bizzat çıkmak yerine oğlu Yahşi Bey’i gönderir. Bu davranışını, kendisine karşı bir hareket olarak algılayan  Çelebi Mehmed , Mihaloğlu Mehmed Bey’i  Tokat ’a sürgüne gönderir. [4]

Neşri ;

Hadidi;

Geçip ondan Gelibolu’ya ererler

Gemiler hazır idi geçti leşker

Hemen Sultan Murad oldukta agâh

Buyurdu hazır oldu hayl ü hargâh

Mihaloğlu’na âdem gitmiş idi

Mehmed Han anı haps etmiş idi

Tokat hapsinden alırlar gelirler

Şu hindeydi ki göçmüş idi leşker

Eyü dirlikler etti her birine

Erince her biri ömr âhirine

Sultan Murad  Mihaloğlu Mehmed Bey'i 1422 yılındaki  İstanbul  muhasarasından önce 12000 kişiden oluşan bir kuvvet ile İstanbul çevresini vurmak üzere gönderir;

Bizans ’lı tarihçi John Cananus, ’’10.000 Müslümanın Mihal Bey (Mikhâlpais) komutasında bütün bölgeye bir çırpıda girdiğini’’ yazar. [5]

Osmanlının   İstanbul  üzerine uyguladığı muhasara devam ederken  Sultan Murad 'ın kardeşi  Şehzade Mustafa   Bizans 'ın desteği ile isyan ederek  İznik 'i almış  Bursa 'yı kuşatmıştı.  Sultan Murad  Mihaloğlu Mehmed Bey'i  İstanbu l kuşatmasından geri çekerek  İznik 'e gönderir.

Mihaloğlu Mehmed Bey  İznik 'e girdiği sırada şiddetli çarpışmalar yaşanır. Mihaloğlu Mehmed Bey  Şehzade Mustafa 'nın Beylerbeyi Taceddinoğlu Mahmud ile vuruşurken atından düşüp ölümcül bir yara alarak şehit olur. Mihaloğlu kuvvetleri karşısında tutunamayan  Şehzade Mustafa  ise  Bizans 'a sığınır.

Mihaloğlu Mehmed Bey'in cenazesi  Plevne 'de defnedilir. [6]

Plevne 'li Mihaloğullarının soyu Mihaloğlu Mehmed Bey'e dayanır. [7]