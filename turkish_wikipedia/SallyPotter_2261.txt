Sally Potter  (d. 19 Eylül 1949,  Londra ), İngiliz yönetmen ve senarist.

1949 yılında  Londra 'da dünyaya gelen Potter, yönetmenliğe, dansa da başladığı gençlik yıllarında başladı. Dansta da, yönetmenlikte de birbirine yakın rotalar izledi. 1970'lerde, bir yandan  Londra   Dans Okulu  ’nda dans ve koreografi dersleri alıp ardından da kendi dans okulunu kurarken, bir yandan da siyah beyaz kısa dans filmleri çekmekle meşguldü. Aynı yıllarda tiyatro alanında da ön plana çıkmaya başlayan Potter bu alandaki yönetmenlik ve oyunculuk çalışmalarıyla tanınmaya başladı. Potter’ın uluslararası alanda ilgi gören ilk filmi, 1979 yılında çektiği “  Thriller  isimli kısa film oldu. Puccini ’nin  La Boheme  ’inin sinematografik bir yorumu olan film, uluslararası festival çevrelerinde bir kült haline geldi. 1980’de çektiği  London Story  'nin ardından ilk uzun metrajlı filmi  The Gold Diggers  ile yönetmenlik serüvenine devam etti.