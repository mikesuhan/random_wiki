Elena Jane "Ellie" Goulding  (d.  30 Aralık   1986 ), İngiliz şarkıcı-söz yazarı ve müzisyen.

2009'da  Polydor Records  ile çalışmaya başladıktan sonra ilk kısaltılmış albümü ( EP ) olan  An Introduction to Ellie Goulding  20 Aralık 2009'da  iTunes  ve  Zune 'da yayınlandı.

Goulding, 2010'da ilk stüdyo albümü olan  Lights ' ı yayınladı. Albüm,  UK Albums Chart 'ta birinci sırayı aldı ve İngiltere'de 850,000'den fazla kopyası satıldı. Aralık 2010'da yorumladığı  Elton John 'un " Your Song " adlı şarkısı İngiltere'de ikinci sıraya yükseldi ve bu şarkıyı 29 Nisan 2011'deki  Buckingham Sarayı 'nda gerçekleşen  Prens William  ve  Kate Middleton 'ın düğününde seslendirdi. 2015'te çıkan yeni şarkısı "Love Me Like You Do","Gri'nin Elli Tonu" adlı filmde kullanılmak üzere seslendirildi.

Eleştirmenlerden çoğunlukla iyi yorum alan ikinci albümü  Halcyon  Ekim 2012'de yayınlandı.  Anything Could Happen  adlı şarkısı Belçika, İrlanda ve Yeni Zelanda'da ilk dört listesine girdiği gibi İngiltere'de de ilk beşin içine girerek albümün en iyi çıkış yapan şarkısı oldu.

Günde altı mil (yaklaşık on km) koşan Goulding, 2010'daki bir maratonda da koşmayı düşündüğünü açıkladı. İkinci kısaltılmış albümü olan  Run Into the Light ' a destek için Facebook sayfasındaki az sayıdaki hayranını onunla birlikte İngiltere turunda, yedi farklı şehirde koşmaya davet etti. Daha sonra aynı şeyi Avrupa ve Amerika genelinde de yapacağını duyurdu.