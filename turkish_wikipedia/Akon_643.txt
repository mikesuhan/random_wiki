Aliaune Damala Badara Thiam  ya da bilinen sahne adıyla  Akon  (16 Nisan 1973,  St. Louis, Missouri ),  Senegal  asıllı  Amerikalı   Hip-Hop ,  R&B  ve  Soul  müzik sanatçısı.  Müslümandır . Volofça ve  ingilizce  dillerini konuşabilmektedir. Tam adı  Aliaune  Damala Bouga Time Puru Nacka Lu Lu Lu Badara  Akon   Thiam 'dır.

Aynı zamanda  söz yazarı ,  besteci ,  aranjör ,  yapımcı  ve  işadamıdır . Türk bir firma ile anlaşmalı giyim markası vardır. Markanın adı " ALIAUNE "dir.  Güney Afrika 'da  elmas  madenleri vardır. Ayrıca  Senegal'de  bir havayolu şirketinin ortağıdır.  Forbes 'e göre  21. yüzyılda , bir yılda 30 milyon  dolarla  en çok kazanan  R&B  şarkıcısıdır.

Birçok sanatçıya müzik şirketinin kapılarını açmıştır. Özellikle  Lady Gaga  ve vatandaşı  T-Pain  gibi sanatçıların ünlü olmasında büyük payı vardır.

St. Louis ,  Missouri ,  ABD  doğumludur. Doğumundan sonra yaşamını 7 yaşına dek  Dakar , Senegal’de sürdürdükten sonra ailesiyle birlikte ABD  New Jersey ’e taşındı. Müzisyen olan babası Mor Thiam, bir  jazz  perküsyonistidir.  Hip-Hop  müzik ve suçla ilk defa New Jersey'de tanıştı. Birkaç kez hapse girdi. Bu kötü deneyimlerinden sonra bir daha suç işlememeye karar verdi. Aynı zamanda  NBA  takımlarından  New Jersey Nets  taraftarıdır. Müzikal çalışmalarına daha sonraları evindeki stüdyosunda devam etti. Burada yaptığı kayıtlarla Trouble LP’sini çıkarttı. Değişik rap tekniğiyle SRC/Universal Records’un dikkatini çekmeyi başardı ve ilk albümünü  2004  yılında yayınladı.  1996  yılından bu yana müzik piyasası içinde olmasına rağmen beklenen çıkışı 2004 yılından itibaren yaptı.

2004 yılında çıkan ilk albüm Trouble'dan çıkan single Locked Up Amerika listelerinde 10. sıraya,  İngiltere  listelerinde de 5. sıraya oturmayı başardı. Ayrıca Locked Up şarksı  2Pac  ve  The Notorious B.I.G.  gibi  rap  müziğin efsane isimleriyle mixlenerek radyolarda hit oldu. Bir diğer single'ı Ghetto'yla azınlık ve varoş yaşamını anlattı.  2005  yılında çıkan Lonely single’ı İngiltere,  Avustralya  ve  Almanya 'da 1 numara oldu. 2005 yılının nisan ayında Trouble albümü de İngiltere listelerinde 1 numara oldu. Pot of Gold ve Bananza (Belly Dancer) şarkılarına da klip çekti. Sonra da kendi plak şirketi Konvict Music Production'u kurdu.

2006   Kasım  ayında 2. albümü Konvicted'ı yayınlayan olan Akon’un, ilk single’ı  Eminem  ile ortak çalışması olan  Smack That  oldu. Ondan sonra çıkan single'ı,  Snoop Dogg  ile yaptığı "I Wanna Love You" Amerika listelerinde 1 numara oldu. Sonrasında "Don't Matter", "Sorry", "Blame It on Me" ve  T-Pain  ile olan ortak çalışması "I Can't Wait" şarkılarının kliplerini yayınladı.  2007  yılında yayınlanan ve  50 Cent  ile bir araya gelen Akon, "I'll Still Kill" ile İngiltere'de 2., ABD de ise 3. sıraya oturdu.

Konvicted albümünün satışları oldukça yüksek olmuştur. Konvicted albümünde klip gelmemesine karşın dikkat çeken bir başka şarkı da anti-gangsta şarkısı "Tired Of Runnin'" oldu. Bu şarkı ile soul efsanesi  Curtis Mayfield 'ın klasik Super Fly soundtrack'inin içtenliğini hatırlatan Akon; neo-blues olan bu şarkıda "kanundan kaçmaktan yoruldum" derken oyundan çekiliş mücadelesini anlatmaktadır. Ne ironiktir ki, bu melodik parça Akon hala hapisteyken yazılmıştır. Akon bu şarkı için:  "Bu şarkıyı hissedebiliyorsunuz, çünkü gerçek. Her kelimesini içtenlikle yazdım."  diyor. Bu tarzın öncüsü  R. Kelly  geleneğini sürdüren Akon, dertli hikâyelerden dans pistine ve ilham verici  baladlara  başarılı bir biçimde geçiş yapar. Şarkılar keskin rap sözleriyle doludur. Ayrıca Akon, sesini çeşitli şekillerde kullanarak geri  vokalleri  de kendi yapar.

"Amacım sokak hayatını yüceltmek değil, ama gangsta'lar da insan. Aileleri ve çocukları var. Ben de buna biraz ışık tutmaya çalışıyorum. Kimseye yapmaması gerekenleri söyleyemem, ama bir rol modeli olabilirim."  diyor. Şarkı sözleri keskin olsa da Akon yapımcılıkta yenilikçi olduğunu da kanıtlıyor.  "Beste yaparken müzikal olarak sola yakın olmaya çalışıyorum. Şu anda müzikte farklı stiller elde etmeye çalışmak yapımcılara bağlı."  diye açıklar Akon.

Akon, dünya genelinde birçok sanatçıyla düet yapmıştır. Yaptığı başarılı çalışmalardan dolayı düet şarkılar için aranılan isimdir. Colby O'Donis ile yaptığı What You Got şarkısı Billboard 200 listesinde 11. sıraya oturdu.  DJ Khaled ,  Lil' Wayne ,  Rick Ross ,  T.I.  gibi isimlerle yaptığı düet "We Takin' Over" ABD, İngiltere ve Almanya'de 1 numara olmayı başardı. Yaptığı bir diğer ses getiren düet ise  Shaggy  ile yaptığı "What's Love" şarkısı vardır. Bu şarkıyla İngiltere ve  İtalya 'da 4, ABD de ise 9 numara olmuştur.

2008  yazında Kardinal Offishall ile ortak çalışması "Dangerous" şarkısı, yine tüm dünyada ses getirdi. 2008'in son aylarında "Freedom" isimli üçüncü albümünü piyasaya sürdü. Albümün ilk single'ı "Right Now (Na Na Na)" oldu. Daha sonra Lil' Wayne ve  Jeezy  ile ortak "I'm So Paid" çıktı. Bunların ardından, kendi müzik şirketine bağlı sanatçılar Kardinal Offishall ve Colby O'Donis ile birlikte yaptığı "Beautiful" şarkısı, sonra da "We Don't Care" parçası izlemiştir.

Akon, küçüklüğünden beri Michael Jackson hayranıdır. Bu albümde yer alması beklenen parçalardan biri olan Hold My Hand adlı şarkıda çocukluğunun idolü Michael Jackson ile düet yaptı. Fakat şarkı İnternet'e sızınca albüme konulmadı. Şarkı daha sonra bir kez daha düzenlenerek  2010  yılının son ayında Michael Jackson için çıkarılan Michael albümüne dahil edildi ve klibi yayınlandı. Bir zamanlar hayalini bile kuramayacağı sanatçı ile yaptığı düet anının hayatındaki o ana kadar yaşadığı en önemli an olduğunu söylemiştir. Ayrıca Michael Jackson'ın Thriller 25 albümü için Wanna Be Startin' Somethin' şarkısını cover yapmıştır ve Michael Jackson ile beraber yorumlamıştır. Akon heyecanla verdiği açıklamada:  “Bu benim hayallerimin gerçek olduğu andı. İnanın hayatta başarmak istediğim şeyleri madde madde yazmıştım ve Michael ile düet yapmak her zaman listenin en başında yer alıyordu. Hatta bir gün bu hayalim gerçekleşirse emekli olma zamanım gelmiştir diye yazmıştım. Ancak Michael Jackson hayalim tahminimden 10 sene evvel gerçekleşti, dolayısıyla bende emeklilik planlarımı biraz ertelemek durumunda kalıyorum”  şeklinde konuştu.

2009 yazında ünlü DJ,  David Guetta  ile Sexy Bitch şarkısını da seslendirmiş ve çok ses getirmiştir. David Guetta ile ortak çalışmalarının süreceğini söylemiştir ve dans müziğine de adımını atmıştır. Birden fazla müzik türünü benimseyerek çok yönlü bir müzisyen olduğunu göstermiştir. Aynı zamanda  Afrika  kıtası ve ülkesi Senegal için de yardım çalışmalarında bulunmaktadır. Konfidence Foundation adlı bir yardım kuruluşu vardır. Ayrıca Akon,  2010 FIFA Dünya Kupası  için "Oh Africa" şarksını yapmıştır. Şarkıya  Keri Hilson  da eşlik etmektedir.