Müslüman-Türk katliamları ,  Türk Katliamları  ya da  Türk Kırımı ,  Osmanlı İmparatorluğu 'nun  dağılma döneminde  Müslüman olmayan etnik gruplar tarafından başta  Türkler  olmak üzere  Müslüman  tebaaya yönelik gerçekleşen  etnik temizlik . [1] [2] [3] [4] [5] [6] [7]   Justin McCarthy , olaylardan etkilenenlerin çoğunun Türkçe konuştuğunu belirtmiştir. [8]

McCarthy, 1821-1922 yılları arasında yaklaşık beş buçuk milyon Müslümanın Avrupa'dan sürüldüğünü ve beş milyondan fazlasının öldürüldüğü ya da kaçarken hastalık veya açlık sonucu öldüğünü tahmin etmektedir. [9]  Etnik temizlik, 1820'li-1830'lu yıllarda Sırp ve Yunanların bağımsızlığı kazanmalarının, 1877 - 1878 yıllarında  93 Harbi 'nin, 1912-1913 yıllarında  Balkan Savaşları 'nın,  I. Dünya Savaşı  ve sonrası sırasında Ermeni isyanları ve çeteleri ile  Türk Kurtuluş Savaşı  sırasında Anadolu'nun Yunanistan tarafından işgali sonucunda meydana geldi. Michael Mann, 1914 Carnegie Endowment raporunda bu eylemlerin  Avrupa'da daha önce görülmemiş muazzam ölçüde cani etnik temizlik  olarak tanımlandığını aktarmaktadır. [10] [11]  20. yüzyıla girerken Balkanların Osmanlı kontrolündeki bölgelerde 4.4 milyon Müslümanın yaşamakta olduğu tahmin edilmektedir. [12]  Maria Todorova'ya göre, 19. yüzyılın son 30 yılında bir milyondan fazla Müslüman Balkanlar'ı terketti. [13]  1912 - 1926 yılları arasında 2,9 milyona yakın Müslüman ya öldürüldü ya da Türkiye'ye göçe zorlandı. [12]  I. Dünya Savaşı ve Türk Kurtuluş Savaşı sırasında Anadolu'da 2.5 milyon Müslümanın öldüğüne ilişkin tahminler vardır. [14]

19. yüzyıl sonu ve 20. yüzyıl başında  Ermeni çeteleri  tarafından  Kafkasya 'da yapılan katliamlar da vardır. Bu dönemdeki kayıplar hakkında değişik kaynaklardan çeşitli bilgiler bulunur. 93 Harbi sırasında Justin McCarthy 260 bin kişinin kaybolduğunu belirtirken,  Kemal Karpat  300 bin kişinin öldürüldüğünü savunmaktadır. 20. yüzyılın başı ve I. Dünya Savaşı döneminde de bölgedeki Müslüman-Türk karşıtı Ermeni hareketleri devam etmiş, köylere karşı saldırılar yapılmıştır. Onur Hüdavendigar'a göre bu dönemde 2,5 milyondan fazla Müslüman öldürülmüştür.

Yunan Bağımsızlık Savaşı sırasında Yunan askerler tarafından bölgedeki  Türkler  ve  Arnavutlara  karşı katliamlar yapıldı, bu savaş sırasında her iki taraf da birbirini katletmiştir. Yunanistan'ın ilan edildiği bölgenin her yanında Türkler katledildi. [15]  Yunanlar denizlerde Türklerin gemilerine saldırıp içinde bulunanları katletti, Ağustos 1821 itibarı ile William Ogden Niles 3000 kişinin bu şekilde öldürüldüğünü belirtmektedir. [16]

Mora 'da oturan  Türk  ve  Arnavut  nüfusu, özellikle Yunan askerlerin egemen olduğu bölgelerde katliamlara uğradı. [17]  Mora'daki Türk ve Arnavut toplulukları yok oldu. [18] [19]  Tarihçiler, bu süreçte yarımadada genellikle bölgedeki papazların tavsiyesiyle toplamda 20 binden fazla Müslümanın öldürüldüğünü belirtmektedir; [20] [21] [22]  bazı tarihçiler ise bu sayıyı 15 bin olarak tahmin etmektedir; [23]  fakat sadece Tripoliçe Katliamı'nda 35 bin kişinin öldürüldüğüne ilişkin tahminler vardır. Rus askerleri ve Yunanlar, 1770'de  Mistras  kentinde 400 Türk'ü öldürmüştür. Türk çocuklar,  minarelere  çıkarılıp oradan aşağıya atılmışlardır. [24]  William Ogden Niles'ın bu isyanlar sırasında tuttuğu kayıtlara göre  Patras  kentinin Türk halkı da küçük bir azınlık dışında tamamen öldürüldü. [25]  Ağustos 1821'de  Monemvasia  kasabasının Türk sakinleri uzun süren kuşatma sonucu açlıkla karşı karşıya kaldı ve cesetleri yemeyi denediler, bu sırada Yunanlar kasabanın surlarının dışında denizde ele geçirilmiş olan altmış erkek ve kadını öldürdü. Daha sonra Yunanlar Türkleri Anadolu'ya götüreceklerini söyledi ve kapılar açıldı; fakat Yunanlar kasabayı yağmaladı ve pek çok Türkü öldürdü. Daha sonra kasabadan beş yüz kadar Türkü bir gemiye bindirip Anadolu açıklarında ıssız bir adaya bıraktılar, burada da açlıkla karşı karşıya kalan Türklerden hayatta kalanlar bir Fransız tüccar tarafından kurtarıldı. [26]

William St. Clair'e göre, "Mora'daki soykırım ancak öldürecek başka Türk kalmadığında sona erdi". [27]

Yunanlar tarafından kuşatılan  Navarin  kentinin Türk halkı açlık çekiyordu. Sonunda, Türklerin güvenli bir şekilde Mısır'a gönderilmelerine karar verildi. 19 Ağustos 1821 günü kentin kapıları açılınca, Yunanlar Türklerin üzerine hücum etti ve kaçabilen 160 kişi dışında, yaklaşık 3000 nüfuslu kentin tüm halkı öldürüldü. [28] [29]

Tripoliçe katliamı, Mora İsyanı sırasında bölgede Türklere karşı yapılan katliamların en büyüğüydü. [20] [21] [22]  Şehrin Yunanların eline geçmesinden birkaç gün sonra şehre gelen Britanyalı Thomas Gordon, 8000 kişinin öldürüldüğünü tahmin etti. Katliamdan sadece köle olarak alınan bazı kadınlar ve fidye için tutulan bazı tanınmış Türkler kurtulabildi. [30]  Justin McCarthy ise katliamda ölenlerin sayısının 35,000 olduğunu belirtir. [31]  Teodor Kolokotronis, katliamdan şu şekilde bahsetti: [32]

Atina 'da sadece 190'ı askerlik yapmaya uygun olan 1190 Türk güvende olacaklarına ilişkin verilen sözler nedeniyle teslim oldu. W. Alison Phillips'e göre,  bunu bu korkunç savaşta pek çok benzeri olan korkunç bir sahne izledi . [33]   Agrinio  kasabasında 500 Müslüman aile ve 200 Yahudi yaşamaktaydı. [34]  Şehrin önce Yahudi, sonra da Müslüman sakinleri katledildi. [35]

Yunanistan'ın bağımsızlığını kazandığı dönemde  Ege Adaları 'nda da Türkler öldürüldü. [36]  1821 yılının mart ayında, Yunanlar tarafından  Sakız Adası 'na bir saldırı düzenlendi ve Türkler katledildi. [37]  Ege Adaları'nda Osmanlı'ya karşı isyan eden Yunanlar, bölgeden geçen Türk ticaret gemilerine ve  Hac 'dan gelen ve Haca gitmekte olan gemilere saldırıp mürettebat ile yolcuları öldürdü. [38]  Theodoros Kolokotronis,  Hydra adasında  doksandan fazla Müslüman öldürüldüğünü belirtmektedir. [32]  Hydra'da adanın Müslüman sakinlerine yapılan katliamın dışında bir gemideki tüm Müslümanlar da öldürüldü. [39] [40]

Nisan 1876'da patlak veren Bulgar İsyanının başlangıcında yüzlerce Türk öldürüldü. Bazı kaynaklar ölen Müslüman sayısını bin kişi olarak tahmin etmektedir. [41] [42]   Stanford J. Shaw , Bulgaristan'da 4000 Hristiyan sivilin öldüğünü, ölen Müslüman sayısının ise bundan daha fazla olduğunu yazmış, Müslüman ve Hristiyan köyleri arasında karşılıklı katliamlar olduğunu belirtmiştir. [43]   Lord Kinross 'a göre, " Onlar vahşice Müslüman Türklerine saldırdı ve katletmeye başladılar. " [44]  Dennis P. Hupchick'e göre, " Kötü silahlandırılan dağınık isyancılar, yeni yazılan yurtsever şarkılarını söylemekten ve çoğunluğu barışçı olan Müslüman komşularını kesmekten başka fazla bir şey yapmadılar. " [45]  Stanford J. Shaw'a göre " İsyanlar yayıldı, yüzlerce Müslümana yönelik katliam başladı ve Balkan limanlarının yakınlarındaki Osmanlı'nın başlıca kalelerini ele geçirdiler. " [46]

Osmanlı arşivlerine göre 1908 yılında Bulgar çeteleri,  93 Harbi  sırasında  Balkanlar 'daki köyleri basıp bölgedeki Müslümanları katlediyordu. [47] [48]  Kasım 1912'de günümüzde  Makedonya 'da bulunan  Ustrumca  kentinde Bulgarlar otuz kadar Müslümanı öldürdü. Yine 1912 yılının sonlarında Bulgarlar Makedonya'da Müslümanlara karşı bir ay süren bir katliam yaptı ve üç ila dört bin kişiyi öldürdü. [49]

93 Harbi sırasındaki kayıplar hakkında farklı tahminler bulunmaktadır. Richard J. Crampton, 130.000-150.000 kişilik toplu göçünün yaşandığını ve bunun yaklaşık yarısının  Berlin Kongresi  ile cesaret alıp ara döneminde geri döndüğünü ifade etmektedir. Dennis Hupchik ve  Justin McCarthy  ise 260.000 kişinin kaybolduğu ve 500.000 kişinin mülteci olduğuna işaret etmektedir. [50] [51]   Kemal Karpat  ise 300.000 kişinin öldürüldüğü ve 1 - 1.5 milyon kişinin göçe zorlandığını ileri sürmektedir. [52]  Nedim İpek de buna konuda Karpat ile aynı rakamları vermektedir. [53]  Bir başka ABD kaynağı, savaş sırasında 400,000 Türkün katledildiği ve bir milyon Türkün göç etmek zorunda kaldığını belirtmektedir. [54]  Fransız komutan Romieu, Fransa Savaş Bakanlığı'na gönderdiği raporda, 1878 ve ilerleyen yıllarda, Ermeni çetelerinin Türklere karşı terörist faaliyetlerde bulunduklarını ve nefret beslediklerini belirtmiştir. [55] [56]

Ocak 1878'de Rus kuvvetleri ve Bulgar gönüllüleri güneye indikçe, oradaki halka karşı zulümler yapmaya başladılar. [57]

Dönemin Britanya raporları katliamlara ilişkin bilgi içermektedir. Bu raporlara göre  İssova Bâlâ  (Yukarı İssova) köyündeki 170 evden 96'sı ve okul yakılmıştır. [58]  Yukarı Sofular köyü halkının katledildiği, [59]  bundan önce ise köydeki 120 evden 13'ünün, okulun ve caminin yakıldığı belirtilmektedir. [60]  Kozluca köyünde on sekiz Türk öldürülmüş ve cesetleri yakılmıştır. [61]   Kızanlık  kasabasında da Müslümanlar öldürülmüştür. [61]  İngiliz raporlarına göre Kızanlık yakınlarındaki  Muflis  köyünde, Rus ve Bulgarlardan oluşan bir grup tarafından 127 kişi öldürülmek üzere kaçırıldı. 20'den fazla kişi kaçsa da kalanlar öldürüldü. [62]  Osmanlı kaynakları ise öldürülenlerin sayısını yaklaşık 400 olarak vermektedir. [63]   Şipka  yakınlarındaki  Keçidere  köyünde de 11 kişi öldürüldü. [62]

1878-1881 döneminde Osmanlıların Kafkaslarda kaybettiği topraklardan Rus kaynaklarına göre toplam 82 bin Müslüman  Kars  bölgesine göç etti. [64]

Balkan savaşları sırasında  Bulgarlar ,  Yunanlar  ve  Ermenilerin   Türklere  ve  Müslümanlara  karşı yaptıkları katliamlar, 1912 Carnegie Endowment raporunda ayrıntılı olarak anlatılmaktadır. [67]  Dennis Hupchick, Balkan savaşlarının sonucu yaklaşık 1.5 milyon Müslümanın öldüğünü ve 400 bininin mülteci olduğunu tahmin etmektedir. [68]

Uluslararası raporlarına göre, Balkan savaşları sırasında  Sırbistan  ve  Karadağ  Ordusu tarafından  Arnavutlara  karşı katliamlar işlendi. [69]  Birinci Balkan Savaşı sırasında 1912 - 13 yıllarında Sırbistan ve Karadağ, Osmanlı kuvvetlerinin bugünkü  Arnavutluk  ve  Kosova 'dan kovulmasından sonra Arnavut nüfusuna karşı çok sayıda savaş suçu işlediler. Bunlar Avrupa, Amerika ve Sırp muharefet basınlarınca aktarıldı. Bu suçlar incelemek amacıyla  Carnegie Uluslararası Barış Vakfı  özel bir encümeni kurdu ve 1913 yılında Balkanlara gönderdi. Sırp kontrollü  Kosova Vilayeti 'ndeki kurban sayısının ilk birkaç ayda 25.000 kişi olduğu tahmin edildi. [70] [71] [72]

Jusuf Hamza'ya göre Balkan Savaşları sırasında  Makedonya bölgesinde  300 binden fazla Türk öldürüldü. Bazı Türkler zorla Hristiyanlaştırıldı. Poroy (Ano Poroia)'da 200 bin,  Serez 'de 10 bin ve  Edirne 'de 5000 Türk öldürüldü. [73]  Carnegie Endownment raporu, Serez'in Bulgarlar tarafından ele geçirilmesinde kısa süre sonra Türk sakinlerinin öldürüldüğünü belirtmektedir. [74]  Justin McCarthy,  Drama 'ya Bulgarların girmesinin ardından yüzlerce Müslümanın öldürüldüğünü yazmıştır. [75]   Dedeağaç  Bulgarların "Makedon Gönüllüleri" tarafından 12 Kasım 1912'de alındığında şehrin Müslüman semtleri yağmalandı, yüzden fazla Müslüman öldürüldü. [75]

Danimarka'nın  Riget  gazetesi için haberler yazmakta olan  Fritz Magnussen ,  Kumanova  -  Üsküp  bölgesinde 3000 Arnavutun Sırplar tarafından öldürüldüğünü, Arnavut köylerinin yakılıp evlerin sakinlerinin kovalanıp "fareler gibi" vurulduğunu bildirmekte, ve Sırp askerlerinin bundan gurur duyduklarını belirtmektedir. [76]

Priştine 'de şehrin Müslüman (çoğunluğu Arnavut) nüfusu şehrin kalesine beyaz bayrak çekip Sırpları kandırmak suretiyle pek çok Sırbı öldürmüştü. [70]  Bunun üzerine Sırp ordusu şehre girer girmez intikam almak amacıyla halka saldırdı ve Müslüman nüfusu avlamaya başladı. [71]  Şehirde Sırp hakimiyetinin ilk günlerinde öldürülen Arnavut sayısı 5000 olarak tahmin edilmektedir. [70] [77]

Ferizovik 'te Arnavutların kesin direnişine karşın Sırplar şehri ele geçirdi. Sırpların şehri ele geçirmesinin ardından Sırp ordusunun komutanı tarafından, halktan evlerine dönmeleri ve silahlarını teslim etmeleri istendi. Direnişten sonra hayatta kalanlar geri döndüğünde 300 ila 400 kişi katledildi. [71]  Bunu Ferizovik çevresindeki Müslüman köylerinin yıkımı takip etti. [78]

I. Dünya Savaşı sırasında, Ekim 1914'te Doksat (Doksato)'daki Yunanlar bölgedeki Türklere karşı katliamlar yaptı, mallarını yağmaladı ve sahibi oldukları arazileri Yunanlara bıraktıklarına dair belgeler imzalattı. [79]   Vodina  ve bölgesinde demir sopalarla 300 Türk öldürüldü. [80]  Yunan hakimiyetine giren  Dedeağaç 'ta Osmanlı kaynaklarına göre Rumlar "mezalim ve katliâm" yapmışlardır. [81]

1912 ile 1922 yılları arasında, bölgedeki katliamlar yoğun bir şekilde devam etti. Carnegie Endowment raporuna göre, Türkler bölgedeki  Hristiyanlar , yani  Sırplar ,  Yunanlar  ve  Bulgarlar  tarafından,  Arnavutlar  ise  Sırplar  tarafından öldürüldü. [65] [66]   Kosova 'da bölgedeki Müslümanların sayısını azaltarak bölgeyi Sırplaştırma hareketleri vardı. Arnavutlara uygulanan katliamlar, 1941'e kadar devam etti. [82] [83]

Kafkasya 'da  Ermeni çeteleri  tarafından  Türkler  ve  Kürtlere  katliamlar yapılmıştır. Justin McCarthy, bunun sebebinin Ermenilerin bir Ermenistan devleti sınırları içine dahil etmek istedikleri  Vilâyat-ı Sitte 'de nüfuslarının %19 (Ermeni kaynaklarına göre %39) gibi küçük bir oranda olması ve bu nüfusun oranını arttırmanın yolunun bölgedeki Müslüman sayısını azaltmaktan geçmesi olduğunu öne sürmüştür. [55] [84]

Ovanes Kaçaznuni , 1905 ve 1906 yıllarında Müslümanlar ile Ermeniler arasında kanlı olayların yaşandığını belirtmektedir. 1914 yılında ise, Ermeni birliklerinin Türklere karşı faaliyetlerini başlattıklarını söylemektedir. [85]  1915 yılında  Van 'ın Ermeni valisi olan Aram'a Rus bir komutan bölgedeki  Kürtlerin  öldürülmesini emreden bir emir gönderildi; fakat Aram emrin uygulanmayacağını belirtti. [86] [87]

Osmanlı arşivleri 1910-1922 yılları arasında 523.000 Türkün Ermeni çeteleri tarafından öldürüldüğünü belirtmektedir. [88]  Hüdavendigar Onur'a göre, 1914-1918 yılları arasındaki olaylarda, Ermeniler sebebiyle sayısı 2,5 ile 3 milyon arasında değişen Müslüman nüfus hayatını kaybetmiştir. [89]  Fransa Dışişleri Bakanlığı'ndan Rusya'nın  Paris  büyükelçiliğine gönderilen 14 Mayıs 1915 tarihli bir yazıda,  Van İsyanı  sırasında bölgede yaklaşık 6000 Müslümanın öldürüldüğü belirtilmektedir. [90] [91]  Rus bir general, Ermeniler tarafından Müslümanlara karşı tecavüzlerin de gerçekleştirildiğini söylemiştir. [92]  19 Ağustos 1915'te dönemin Avusturya büyükelçisi "Ermeniler tarafından Türklere karşı yapılan büyük ölçekte katliamlar"dan bahsetti; ama hem Türkler hem de Ermenilerin katliam yaptığını ve olayların kimin tarafından başlatılığının belli olmadığını belirtti. [93] [94]

1916 yılında bölgeye işgal etmekte olan Rus orduları, 16 Şubat günü  Erzurum [95]  ve 11 Temmuz günü  Erzincan 'ı [96]  ele geçirdi. Türkler ise Erzincan'ı 13 Şubat 1918, [97]  Erzurum'u 12 Mart 1918 tarihinde geri aldı. [98]

Rus Yarbay Tverdohlebof, 1917 yılı ilkbaharında Ermenilerin halkın elindeki silahları toplamak amacıyla halka zulmettiğini ve işkence yaptığını belirtmiştir. [99]  Daha sonra, Rus ordusu çekildikçe katliamlar artmaya başladı. [99]  1918'de  Erzincan 'da Ermeniler 800 Türk sivili öldürdü. [100]  Ermeniler  Erzurum 'a çekilirken yoldaki Türk köylerindeki halkı öldürdüler. [101]   Ilıca 'da Ermenilerden kaçamayan Türkler öldürüldü. [101]   Tepeköy 'ün tüm Müslümanları 17 Şubat 1918 tarihinde öldürüldü. [102]  Tepeköy'de öldürülen Türklerin cesetleri 2010'da  Atatürk Üniversitesi 'nin yaptığı kazılarda bulundu ve sayıları 150 olarak tespit edildi. [103]  26 Şubat 1918 günü  Tekederesi 'nden çekilen Ermeniler yolları üzerine çıkan Müslümanları öldürdü, önlerine çıkan köylerdeki halkın hayvanlarını çaldı. [104]  27 Şubat 1918 günü Ermeniler Erzurum'un  Alaca  köyünde Türkleri öldürdü. [105]  Erzurum'da Türk çarşıları Ermeniler tarafından yakılmaya başlandı. [105]  26-27 Şubat 1918 gecesi Ermeniler Erzurum'da 3000 [106]  ila 8000 [107] [108]  Müslümanı öldürdü. [106]  Rus Yarbay Tverdohlebof, Şubat 1918 sonlarında Erzurum'a yakın köylerdeki Türklerin "ortadan kaybolduklarını" bildirmektedir. [109]  Aralık 1918'de  Uluhanlı ,  Kamerli  ve  Dereleyez  halkı Ermeni çetelerinin zulmüne uğradı. [110] [111] [112]  Mayıs 1918'de bölgeyi ele geçiren Osmanlı ordusu Ermenilerin 250 Müslüman köyünü yaktıklarını bildirdi. [113]

Birinci Dünya Savaşı'nda; toplam nüfuslarının yüzde 17'sinin Ermenilerden, yüzde 78'inin Müslümanlardan oluşan 6 vilayetin ( Sivas ,  Mamüret'ül Aziz ,  Diyarbakır ,  Bitlis ,  Van  ve  Erzurum ) kendilerinin olduğu iddiası ile Ermeniler tarafından işgal edildiğini ve bölgede yaşayan Müslümanların tümünün bölgeden çıkarılmalarına yönelik olarak, Ermeni ihtilalciler tarafından Ermeni devleti kurma maksadıyla öldürüldüğünü, Amerikan tarihçi  Justin McCarthy  günümüzde ifade etmektedir. [114]

1919 yılının Temmuz ayında, İngiliz Yarbay Albert Rawlinson,  İstanbul 'daki İngiliz Genel Karargahı'na gönderdiği telgrafta, Ermenilerin  Oltu 'dan Bayezid hududuna kadar katliam yaptıklarını belirtmiştir. [6] [115]  16 Temmuz 1919 tarihli bir Osmanlı belgesi, Ermenilerin  Şarur  ve  Nahçıvan  bölgesinde Müslümanlara saldırıp öldürdüklerini, Şarur halkını  Aras  nehrine döktüklerini ve kırk beş köye saldırdıklarını bildirmektedir. [116]  Bu katliamlara karşılık 11. Kafkas Tümeni bölgeye sevk edilip 600 kişiden oluşan Ermeni çeteleri Osmanlılar tarafından mağlup edilmiştir. [117]  Ermeni Yarbay Melik Şahnazarov'un bir Ermeni tümeninde raporunda, 30 kadar Türk köyünü ele geçirip sakinlerini öldürdüğünü ve köyleri yağmaladığını, 29 diğer Türk köyüne de saldırmak için izin istediğini belirtmektedir. [86] [118]  1920 yılında, bir Ermeni subayı, yazdığı raporda Basar-Geçar'daki Türk nüfusunu ayırt etmeden öldürdüğünü bildirmektedir. [86] [119]  1920 yılının içerisinde,  Kars 'taki köylerde Türk ve Kürt nüfusu öldürülmüş, köyler yağmalanmıştır. [86]  4 Aralık 1920 tarihli bir Osmanlı belgesi, Ermenilerin  Sarıkamış 'a bağlı on üç köyde katliam yaptıklarını, bu kapsamda 1975 kişiyi öldürüp 276 hanenin tahrip edildiğini belirtmektedir. [120] [121]   Ahmet Esat Uras , Ermenilerin "erkek, kadın ve çocuk ayrımı yapmadan yaptıkları" katliamların Rus kayıtlarında yer aldığını belirtmektedir. [122]   Amerika Birleşik Devletleri 'ndeki Ermeni nüfusu da bu katliam faaliyetlerini desteklemekteydi. [123] [124]

Bu dönemde Ermeni çetelerin Türklere ait camileri ve diğer kamusal binalara zarar verdiğini belirten pek çok rapor da vardır. [93]

Daha sonra, 1920 yılında imzalanan  Gümrü Antlaşması  ile Müslümanlara can ve mal güvenceleri verilmiştir. [125]

30 Mart-3 Nisan 1918 tarihleri arasında yaşanan  Mart Olayları  veya Mart Katliamı'nda [126] [127]  3000 [128] [129]  ila 12,000 Azeri ve diğer Müslüman etnik gruplara mensup kişi öldürüldü. [130] [131] [132] [133] [134]  Olaylarda Azerilerin evleri yakıldı, sokaklarda Azeri olduğu düşünülenler öldürüldü. [135]

Mart 1920'de  Azerbaycan Demokratik Cumhuriyeti  Ermenilerin kontrolü altındaki bölgelerde 300 kadar Müslüman köyünün yakılıp sakinlerinin öldürüldüğünü tahmin edip olayları kınadı. [136]

14/15 Mayıs 1919 günü İzmir'in işgal edilmesinden sonra Yunan birlikleri şehrin Türk nüfusunun bir kısmını katletti. Bu katliam sırasında Rum çeteleri sokaklarda geziyorlardı. [137]  İtilaf Devletleri'nin kaynaklarına göre 15 Mayıs 1919 günü 300 ila 400 Türk öldürüldü. [138] [139]  Yunan ordusu Anadolu içlerine doğru ilerledikçe bölgede yaşayan Türkler katliamlar, tecavüzler ve yıkımla karşı karşıya kaldı. [137]  Bir Britanyalı askeri yetkili olan Harold Armstrong Yunan ordusunun İzmir'den Anadolu içlerine doğru ilerlerken sivilleri katlederek, yakarak, yağmalayarak ve tecavüz ederek gittiğini bildirdi. [140]  Britanyalı tarihçi Arnold J. Toynbee, 15 Mayıs 1919 günü İzmir'in Yunanlar tarafından işgalinden sonra organize bir şekilde "vahşet"lerin yürütüldüğünü yazdı. Toynbee, Yunanların  İzmit ,  Yalova  ve  Gemlik  bölgelerinde yürüttüğü zulme tanıklık ettiğini ve söz konusun bölgelerde evlerin yağmalandığını ve yakıldığını belirtti. [141]  M Marjorie Housepian, Yunan işgali altındaki İzmir'de 4000 Müslümanın öldürüldüğünü yazmıştır. [142]

Manisa 'dan verilen haberlere göre Yunan ordusu sivilleri vurmuş ve öldürmüştür. [140]   Çatalca  ve  Hadımköy 'de Yunan birlikleri Müslümanlara zulmetmiştir. [143]  16-17 Haziran 1919'da  Menemen 'de Yunan askerleri bir  katliam  yapmış, katliamda Avrupa kaynaklarına göre en az 200 Türk ölmüş ve 200'den fazlası yaralanmıştır, [138]  bazı Türk kaynakları ise ölü sayısının 1000 civarında olduğunu tahmin etmiştir. [138] [144]  İtilaf Devletleri'nden Komutan Hadkinson,  Turgutlu , İzmir ve  Nazilli 'de Yunanların Türklere zulmettiğini belirtmiştir. [145]

Tetkik Heyeti Raporu'na göre  Mondros Ateşkes Antlaşması 'ndan sonra  Ayvalık  çevresinde Rum çeteleri pek çok Türkü öldürdü ve soydu. [138]  Ayvalık'ın işgalinin ilk birkaç gününde Yunan ordusu bazı askerleri ve çetecileri iki köyü yakmaktan mahkûm etti. [138]

Osmanlı kaynakları, Yunanların  Akhisar  ve  Gördes 'te Türkleri öldürüp kasabaları yaktıklarını bildirmiştir. [146]  Henry Ford, İzmir'den Konya'ya kadar olan bölgede Yunan askerlerinin Türk kadınlarına çok sık bir şekilde tecavüz ettiğini belirtmektedir. [147]   Eskişehir  ve  Afyonkarahisar 'da Yunan askerleri Türk halka şiddet uygulamıştır. [148]  Johannes Kolmodin, Yunan birliklerin çekilirken 250 köyü yaktıklarını ve  1922 İzmir Yangını 'na yol açtıklarını belirtmektedir. Kolmodin, bazı yerlerde köylülerin camilere doldurulup yakıldığını bildirmektedir. [149]  14 Şubat 1922 günü o dönem İzmir'e bağlı olan  Karatepe  ile yakınlardaki iki köyün halkını köylerdeki camilere doldurdu, daha sonra petrol kullanarak camileri yaktı ve kadın, çocuk ve erkeklerden oluşan sivilleri öldürdü. [147]   Yunan  ordusu  Batı Anadolu 'dan geri çekilirken  yakıp yıkma taktiği  uyguladı. [150]   Orta Doğu  tarihçisi Nettleton Fisher konu hakkında,  "Geri çekilen Yunan ordusu bir yakıp yıkma politikası benimsedi ve önüne gelen bütün savunmasız Türklere karşı vahşilikler uyguladı."  yazdı. [150]   İskoçyalı  tarihçi  Kinross  Yunan geri çekilişini,  " Zaten onun (Yunan ordusu) önünde bulunan çoğu  kasaba  harap içindeydi. Tarihi kutsal şehir Manisa'da 18 bin binadan sadece 500'ü ayakta kalabilmişti."  sözleriyle tasvir etmiştir. [151]

1929'da George Seldes, Yunanların Anadolu'da Türklere yaptığı katliamların Türklerin Yunanlara yaptığından çok daha büyük olduğunu belirtmiştir. [152]

Güneydoğu Anadolu  bölgesinde  Ermeni  -  Fransız  işbirlikçileri Türklere yönelik öldürme, yaralama, gasp vb. olaylarında bulunmuştur. [153]   Ege Bölgesi  ve  İç Anadolu Bölgesi 'nde de  Yunan  işgalini destekleyenler, öldürme, yaralama, tecavüz, gasp vb. gerçekleştirmiş ve yer yer katliamlar görülmüştür [154] .  Rum  çeteleri,  İstanbul 'da da bazı zorlamalarda bulunmuştur. [154]  İtalyanların ise zorlamalarda vb. bulunduğuna dair güvenilir kaynak bulunamamıştır.  Türklere  yapılan zorlamalar bazen sistematik bir şekilde devam etmiştir. [155]

Türk Kurtuluş Savaşı 'nın son aşamasında, bilirkişilerin oluşturduğu  Tetkik Heyeti ,  Aydın  ve çevresinde incelemelerde bulunmuş ve rapor vermiştir. Bu rapor, " Tetkik Heyeti Raporu " olarak bilinmektedir.

Dumlupınar Meydan Muharebesi  neticesinde gerilemekte olan Yunan ordusu, 29 Ağustos'u 30'a bağlayan gece birçok cinayet işlenmiştir ve yağmalama olayı had safhaya çıkmıştır. [157]  Mali olarak büyük zarara uğrayan  Aydın 'ın  incir ,  pancar  ve  fasulye  stokları yağmalanmıştır. Çıkan neticede, yaklaşık 1.2 milyon sterlinlik zarara uğramıştır. [157]  Rum çeteleri, Ege Bölgesi'ndeki halktan yüzlerce sığır da çalmıştır. [154] [158]   Yunan  ordusu geri çekilirken Türklerin kullanabileceği hiçbir şey bırakmamak için özen göstermiştir.  Demiryollarını  ve  köprüleri  havaya uçurmuştur ve birçok köyü yakmıştır. [159]  Geri çekilirken Türk sivil halkına karşı yaptığı tecavüzler, kundaklamalar ve yağmacılık sonucunda bir milyon üzerinde sivil Türk evsiz ve barksız kalmıştır. [160]

Müslüman-Türk katliamları (veya belli dönemleri) hakkında Türkiye'de yazılmış olan makaleler ve kitaplar bulunmaktadır. Bunların içinde, arşiv belgelerini kullanarak katliamları aktaranlar vardır. [86] [90]  Türkiye Cumhuriyeti Başbakanlık Devlet Arşivleri, "Ermeni Meselesi" adlı bir arşiv belgesi koleksiyonu yayımlamıştır, bunların içinde katliamlarla ilgili olan belgeler de vardır. [161]  İşgal kuvvetleri de bazı belgelerde katliamlara yer vermiştir. [6]  Bunlar dışında,  Justin McCarthy   Ölüm ve Sürgün [8]  (orijinal adıyla  Death and Exile: The Ethnic Cleansing of Ottoman Muslims, 1821-1922 ) kitabında katliamları konu almıştır. Katliamlar, bunun dışında bazı Türk olmayan kaynaklar tarafından işlenmektedir.  Ermeni Devrimci Federasyonu 'nun başkanlığını yapmış olan  Ovanes Kaçaznuni   Taşnak Partisi'nin Yapacağı Bir Şey Yok  adlı raporunda, [85]  Rus general L.H. Bolhovitinov ise  11 Aralık 1915 Tarihli Resmi Ermeni Raporu' nda olaylardan bahsetmektedir. [92]  Türk Kurtuluş Savaşı'nın sonlarında  Aydın  ve çevresinde inceleme yapan bilirkişilerden oluşan bir heyetin yazdığı  Tetkik Heyeti Raporu , katliamlar ve mezalime ilişkin bilgiler içermektedir. [156]  Yine Türk Kurtuluş Savaşı dönemindeki olaylar Osmanlı belgelerinde yer bulmuş [154]  ve bu olaylar İtilâf Devletleri'nin temsilcilerine Osmanlılar tarafından bildirilmeye çalışılmıştır. [154] [162]  Bazı Türk ve Osmanlı kaynakları katliamları "soykırım" olarak tanımlamaktadır. [120]  William St. Clair de, Mora Yarımadası'nda Yunanistan'ın bağımsızlığını kazanması sırasında gerçekleşen katliamlardan "soykırım" olarak bahseder. [27]

Mark Levene, 1870'li yıllarda Victoria dönemi kamuoyunun,  Hristiyanlara  yönelik katliam ve sürgünlerine daha çok dikkat edip  Müslümanlara  yönelik katliam ve sürgünlerine, daha büyük ölçüde olsa dahi fazla dikkat etmediğini ve hatta bazı çevrelerce savunulduğunu ileri sürmektedir. Levene, egemen güçlerin Berlin Kongresi'nde  ulus-devletçilik  desteklemekle  Balkanlardaki ulus oluşturmanın birincil aracı  olarak  etnik temizliğini  meşrulaştırdığını savunmaktadır. [163]

Carnegie Uluslararası Barış Vakfı , 1912 [49]  ve 1914 [79]  yılı raporlarında Balkanlar'daki katliamlardan ayrıntılı olarak bahsetmiştir. Mark Mazower, Sırpların yaptığı katliamların "soykırım değil de intikam amacıyla" yapıldığını iddia etmiştir. [164]   Norveçli  bir askeri yetkili olan Henrik August Angel ise Sırpların batı dünyasında "şeytan" olarak tanıtılmasının "utanç verici bir adaletsizlik" olduğunu savunmuştur. [165]   Dimitrije Tucović , katliamlar üzerine "Biz Sırplar, tüm bir ulusu kasıtlı bir şekilde öldürmeye çalıştık. O suç sırasında suçüstü yakalandık ve engellendik. Şimdi cezamızı çekmek zorundayız... Balkan Savaşları'nda Sırbistan topraklarının yanı sıra dış düşmanlarını da iki katına çıkardı." yorumunda bulunmuştur. [166]

Osmanlı döneminde büyük Müslüman kentlerinde katliamlara karşı kalabalık gösteriler düzenlenmekteydi. [167]  Dönemin Osmanlı halkı Yunanların Anadolu'yu işgal ederken yaptığı katliamları Müslüman nüfusunu yok etmeye yönelik bir girişim olarak görüyordu. İzmir'deki Osmanlıların Haklarının Korunması Komisyonu, 1919'da katliamları "bölgedeki büyük Müslüman çoğunluğu ani bir şekilde yok etmeye yönelik bir Yunan girişimi" olarak niteledi. [140]

Katliamlar dönemin batı medyasında da yer aldı. [57] [77] [128]

Türkiye,  Ermeni Tehciri 'nin bir soykırım olmadığına ilişkin bir tez olarak Müslüman-Türk katliamlarını öne sürmektedir. [168]   Barack Obama 'nın Ermeni Kırımı'na ilişkin 24 Nisan 2011 tarihli konuşmasının ardından Amerika Türk Birliği Obama'nın Türklerin maruz kaldığı katliamlar ve etnik temizliği yoksaydığını iddia etti. [169]

Iğdır 'daki  Ermeniler Tarafından Katledilen Şehit Türkler Anıt ve Müzesi 'ni ayda yaklaşık dört bin kişi ziyaret etmektedir. [170]  Anıt 43.5 metre yüksekliğinde olup içerisinde olaylarla ilgili kaynaklar bulunmaktadır. [171]