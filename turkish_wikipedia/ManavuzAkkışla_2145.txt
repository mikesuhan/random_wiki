Koordinatlar :  38°57′09.42″K   36°07′50.92″D ﻿ / ﻿ 38.9526167°K 36.1308111°D ﻿ /  38.9526167; 36.1308111

Manavuz  veya eski ismi  Uzunçayır , [1]  Kayseri'ye ortalama 72 km uzaklıkta olup  Kayseri 'nin  Akkışla  ilçesine bağlıdır.

Manavuz'un tarihine ait kayıtlar kısıtlıdır. Yörük Türkmenlerinin göçebe olarak gelip yerleştiği, tahmini 200-250 yıllık bir geçmişi olduğu söylenmektedir.

Köyün adı ilk olarak Manavuz olarak geçer. Cumhuriyet döneminde Uzunçayır olarak değiştirilse de herkes tarafından Manavuz diye anılmaktadır. 2000'li yılların başında belediye hizmetlerinden faydalanmak amacıyla kasabaya bağlandıysa da 2017 yılında bu sefer Manavuz adıyla mahalle olmuştur.Daha önceden Büyükşehir yasası olmadığı için bağımsız köy idi. Şu anda Kayseri Akkışla ilçesine bağlı bir mahalledir.

Halkı geçimini tarım ve hayvancılıktan sağlamaktadır. Çoğu emekli olan yaşlı kesim köyün şu an çoğunluğunu oluşturmaktadır.

Köyde eskiden hemen herkesin büyükbaş veya belli sayıda küçükbaş hayvanı bulunmaktaydı ise de günümüzde daha çok emekli hayatı yaşandığından hayvancılık eskiye göre çok düşüşe geçmiştir.

Köylülerin emeklilik hayatında yaptıkları en önemli işlerden birisi de bostan veya bahçe işidir. Günümüzde tarım adına buğday, arpa, yonca gibi ekimler kalmışsa da hayvancılığın bitişe geçmesi zamanla tarımı da yıpratmıştır. Köy Karasal iklim etkisinde olduğu için çok çeşitli ürün elde edimi söz konusu değildir. Ağaç ve çalı bitkilerinde elma, ceviz, armut, girebolu, vişne ve kiraz başı çekmektedir.

Köyün Kababel isimli dağının arkasında Yeşiltaş isimli yaylası bulunmaktadır. Eskiden köyün önemli bir bölümü yazları göç ediyordu.Ancak günümüzde birkaç aileden başka göç gerçekleştirilmemektedir. Yayla bilhassa yaşça büyüklerin maziyi anımsamaları için bir uğrak yeri haline gelmiştir. 19 Temmuz 2009 ve 10 Temmuz 2016 da Manavuz Yayla Şenliği adıyla gerçekleştirilmiş olan şenlikler tertip edilmiştir.

Nüfusu eskiden kalabalık olan köy, bugünlerde kente göç sebebiyle bir hayli azalmıştır.

Köylü nüfusu ise köy nüfusuna oranla hayli fazladır. Türkiye'nin dört bir yanına dağılan köylülerin en büyük nüfusu Kayseri ilinde yaşamaktadır. Ankara, İstanbul başta olmak üzere büyük kentlerde de birçok köylülerimiz yaşamaktadır. Gurbetçilerimiz Almanya, Hollanda, Fransa, Avustralya gibi Dünya'nın birçok yerinde ikamet etmektedirler. Bu yaşayan nüfusu göz önüne alırsak köydeki nüfusa oranı çok fazla olacaktır.

Köy karasal iklim görmektedir. Yazları kurak kışları kar yağışlı geçer.

Ulaşım Kayseri Doğu Terminalinden günün belirli aralıklarıyla hareket eden Akkışla dolmuşlarıyla sağlanmaktadır.

Köyde ilkokul vardır ancak öğrenci sayısı az olduğundan taşımalı eğitim yapılmaktadır.

Köyün bir adet çeşmesi, iki adet mezarlığı, bir adet yaylası vardır. Sağlık ocağı yoktur. Yolları 2010-11 de yapılan asfalt kaldırım ile yapılmıştır. Kanalizasyon vardır.