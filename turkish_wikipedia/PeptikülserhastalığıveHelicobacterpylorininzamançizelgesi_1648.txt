Bu zaman çizelgesinde  H. pylorinin  neden olduğu  peptik ülser  hastalığının keşfiyle ilgili olaylar  kronolojik  olarak anlatılmıştır. 2005 yılında  Barry Marshall  ve  Robin Warren   peptik ülserin  primer olarak  Helicobacter pylori  bakterisi tarafından oluşturulduğunu keşifleri nedeniyle  Nobel Fizyoloji veya Tıp Ödülü  almaya hak kazanmışlardır.  Bakterinin  mide gibi asidik ortamlara ilgisini ortaya çıkardılar. Bunun sonucu olarak  H. pylori  ilişkili peptik ülser hastalığı tedavisi günümüzde  antibiyotiklerle  bakteriyi eradike ederek yapılabilmektedir. Bunların keşfinden önceki 30 yıl boyunca hastalığın sebebinin artmış mide asiti olduğuna yaygın olarak inanılıyordu. Bu sürede asitliğin kontrolü primer tedavi yöntemi olarak görülüyordu ancak sadece kısmi başarı vardı. Şimdi anlaşıldı ki asit baskılanmasının etkisi mide  mukozasında  H. pylori barınmasını azaltarak görülmekte ancak kesin çözüm olamamaktadır.

1950 lerden önce mide asit sekresyonu ve mide bakterisi hakkında birçok mikrobiyolojik tanım vardı. İnfeksiyon teorisi ve hiperasidite teorisine birlikte güven vardı. 1954 deki bir çalışmada geleneksel boyama yöntemleri ile otopsi serilerinde bakteriye ait bir kanıt bulunamamıştı bu nedenle asit teorisi daha baskın hale geldi. Bu inanış Warren ve Marshall'ın H. pylori bakterisini göstermeleriyle değişti. Şimdi tüm gastrointestinal hastalık dernekleri  H. pylori nin dünya çapında ilaç dışı peptik ülserin primer etkeni olduğu yönünde fikir birliğine sahiptir ve bu bakterinin eradikasyonunun mide ve duedonum ülserinin temel tedavisi olduğu belirtmektedirler. Bununla birlikte  H. pylori  mide  lenfoması  ve  adenokarsinomu  ile ilişkili bulunmuştur ve  Dünya Sağlık Örgütü  tarafından  karsinojen  etken olarak kabul edilmektedir.  Moleküler biyoloji  deki son gelişmeler sayesinde  H. pylori  genomunun bilinmesi ile bakterinin  virülans faktörleri  (kolonizasyon ve enfeksiyon oluşturma yeteneği) öğrenilmesi ile daha başarılı sonuçlar alınabilecektir.