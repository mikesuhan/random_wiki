Kandiye  Kuşatması   Girit’in Fethi ’ndeki son savaştı.  Dünya tarihin'de  Ceuta Kuşatması'ndan sonra en uzun kuşatmadır. 1 Mayıs 1648’den 4 Eylül 1669’e kadar, yani 21 yıldan fazla sürmüştür.

1644 yılında Malta Şovalyeleri Osmanlı’nın  İskenderiye ’den  İstanbul ’a giden bir filosuna saldırdılar. Elde ettikleri ganimet ile Kandiye’ye geri döndüler. Bunun üzerine 60.000 kişilik Osmanlı ordusu Girit’de karaya çıktı ve neredeyse aynı zamanda başka birlikler de  Dalmaçya ’ya yöneldi. Osmanlı Canea ( Hanya ) ve Rettimo ( Resmo )’yu her biri iki ay süren kuşatmalarla ele geçirdi. 1645 ile 1648 arasında Osmanlı adanın geri kalanını da ele geçirdi ve başkent Kandiye’yi kuşatmaya hazırlandı.

Venediğin Ordusu sayı bakımından yetersiz kaldığı için Avrupa’dan özellikle  Hannover ,  Braunschweig  ve  Celle ’den 30.000 kişi olmak üzere  paralı askerler  satın almıştır. Bunların çoğu  Otuz Yıl Savaşı  sonrası işsiz kalmış askerlerdi. Venedik’in paralı asker arama haberi bu durumdan dolayı iyi karşılanmıştı. Özellikle Alman Prensleri fazla olan askerlerini iyi bir paraya satabildikleri için bu olaydan çok memnun oldular.

Osmanlı kuşatmaya 1 Mayıs 1648 tarihinde başladı. Venedik, filosuyla Osmanlı’nın karadan desteğini engelliyordu.  Çanakkale Boğazını  bloke edip 1651’de  Nakşa Adası ’ndaki savaşı kazanmıştı ve 1656’da Çanakkale Boğazı önündeki savaşları da kazanmıştı. Böylelikle Kandiye’ye hala destek gönderilebiliyordu. Bundan sonraki yıllarda denizde ve karada sonu olmayan küçük savaşlar vardı. Venedik desteğini sağlam tutup Osmanlı filosuna karşı savunabiliyorsa Osmanlı ordusu geri püskürtülüyordu. Kış zamanında, Akdeniz’den tekne geçimi imkansız olduğunda destek eksik kalıyordu. Eğer Osmanlı filosuyla Girit’e ulaşabiliyorsa kuşatma devam ediyordu. Ayrıca tekrar tekrar  veba  yaygınlık gösteriyordu. Böylelikle bu yorucu küçük savaşlar iki tarafta da insan ve madde bakımından büyük kayıplara neden olmuştur.

1666 yılının Baharı’nda Osmanlı Ordusu, bu zamana kadar sürekli geliştirilmiş ve devasa bir kaleye dönüşmüş, Kandiye’ye büyük saldırı başlattı ancak baharda 20.000 kişi kaybetti. Bunun üzerine Osmanlı  hendek  ve tünel kazımına başladı. Savaş büyük oranda yer altına taşındı.

Bu kadar büyük kapsamlı bir mayın savaşı öncesinde görülmemişti ve  I. Dünya Savaşı ’na kadar eşsizdi. Kandiyeliler Osmanlı’nın  lağımcılarını  duymak için gittikçe daha derine doğru kazıp dinleme noktaları oluşturmaya başladı.

Osmanlı Ordusu duvarlar ve diğer  tahkimatlar  için 50-170 ton patlayıcı kullanmıştı. Karşı tünellerle patlayıcıların yerleştirildiği odalar bulunmaya çalışılıyordu. Bulunduğunda ya patlayıcılar patlamadan önce kaldırılmaya ya da açılan karşı tünellerle patlayıcının enerjisini tünellere aktarmaya çalışıldı. İki düşman tünel birbiriyle karşılaşınca şiddetli savaşlar meydana geliyordu. Tüneli kazanlar patlayan bölümlerde boğuldular, yandılar ya da yıkılan tünnellerde ezildiler.

Toprağın üstünde de savaşlar devam etti. Sayısızca yeni silah denendi. Yeni tür bombalar, madenler üretildi ve geliştirildi. Çoğu zaman Osmanlı Ordusu patlayan bölgelerde silah mesafesine kadar yaklaştı. Keskin nişancılar kullanıldı ve savunanlar ani saldırılarla saldıranların top bataryalarını ve tünel girişlerini yıkmaya çalıştılar.

Ağustos 1669’da son yaklaşmıştı. Osmanlı, tekrardan filosunu kurmuştu. Böylelikle Kandiye’ye giden desteği engelliyordu. İlk başta 25 Temmuz’da bir gece saldırısında Fransızlar’ın komutanı olan  Büyükamiral   Beaufort  ölünce Fransızlar geri çekilmeye karar verdi. Kısa bir süre sonra Maltalılar da geri çekildi. İlerki zamanlarda madenciler isyan etmeye başladı ve teslim olmadıkları takdirde  subayları  öldürmekle tehdit ettiler. 4 Eylül 1669’da ateşkes imzalandı. Kaleyi boşaltanlara serbest çıkış ve tüm eşyalarını yanlarına alma izni verildi.

Savaşın son 3 yılında 60'dan fazla ani hücumlar, 90'dan fazla hücumlar, 5000den fazla patlamalar ve 45'ten fazla yer altında büyük savaşlar olmuştur.

Osmanlı Girit'i, birçok Ege adasını ve  Dalmaçya 'da önemli noktaları ele geçirmiştir. Böylelikle Venedik Akdeniz'deki hakimiyetini kaybetmiştir.