Çariçe II. Katerina  veya  Büyük Katerina  ( Rusça : Екатерина II Великая ( Yekaterina II Velikaya ), (d. 2 Mayıs 1729 - ö. 17 Kasım 1796), 34 yıl boyunca  Rusya 'yı yönetmiş ve  18. yüzyıl   Rusya 'sına damgasını vurmuş bir Çariçedir.

Kırım 'ı  Rus  topraklarına katan çariçedir. ( Prut Savaşı  sırasında  Baltacı Mehmet Paşa 'yla antlaşma yapan Çariçe  I. Katerina 'yla karıştırılmamalıdır.) Voltaire ye göre kuzeyin semiramisi olarak nitelendirilmistir.

II. Katerina  2 Mayıs   1729  tarihinde  Prusya 'nın Stettin kentinde (şimdi  Polonya 'ya ait) doğdu. Doğduğu zamanki adı Sophie Augusta Frederike idi. Babası  Prusya 'ya bağlı Anhalt-Zerbst bölgesinin prensiydi ve  Prusya  ordusunda bir generaldi. Bu soylu ailenin diğer üyeleri olan Sophie'nin kuzenleri  III. Gustav  ve  XIII. Karl  sonradan  İsveç  kralı olarak görev yaptılar.

Sophie  1744  yılında Holstein-Gottorp dükü Peter'le evlendi. Sophie'nin kocası Peter, Çar  Büyük Petro 'nun torunuydu ve Peter'in teyzesi Çariçe  I. Elizaveta  Peter'i Rus tahtına veliaht olarak seçmişti. Sophie evlendikten sonra  Ortodoks  dinine geçti ve Katerina Aleksievna adını aldı. I. Elizaveta'nın zorlamasıyla gerçekleşen bu evlilik hiçbir zaman mutlu olmadı. Katerina'nın ve kocası Peter'in başkalarıyla çok sayıda aşklar yaşadıkları bilinmektedir. Katerina'nın kocası Peter, teyzesi I. Elizaveta'nın ölümü üzerine  5 Ocak   1762  tarihinde III. Petro adıyla Rus tahtına çıktı. Ancak III. Petro'nun çarlığı fazla uzun sürmedi.  28 Haziran   1762  tarihinde muhafız alayı çara karşı ayaklanarak III. Petro'yu tahttan indirdi ve Katerina Rusya çariçesi olarak ilan edildi.

II. Katerina'nın çariçeliği döneminde  Rusya  batısı ve güneyindeki 518.000 km²'lik bir alanı topraklarına katmayı başardı. Bu genişleme  Lehistan  ve  Osmanlı İmparatorluğundan  alınan topraklar sayesinde oldu. Novorusya,  Kırım ,  Ukrayna ,  Beyaz Rusya ,  Litvanya  ve Kurşas ( Letonya )  Rusya 'nın topraklarına katıldı.  Lehistan 'ın parçalanarak  Rusya ,  Prusya  ve  Avusturya  arasında paylaşılmasına öncülük etti. II. Katerina  1796  yılında öldüğünde  Lehistan  diye bir ülke artık ortada kalmamıştı. Ancak 123 yıl sonra  I. Dünya Savaşı 'nın bitmesinden sonra  Polonya  tekrar bağımsızlığını kazanabildi.

II. Katerina zamanında  Rusya   Osmanlı Devletine  çok büyük kayıplar verdirdi. II. Katerina'nın çariçeliği sırasında 3 değişik  Osmanlı  padişahı hüküm sürdü:  III. Mustafa ,  I. Abdülhamit  ve  III. Selim . Bu dönemde Rusya  Osmanlı Devleti 'yle iki büyük savaş yaptı. Bunlardan birincisi  III. Mustafa  döneminde yapılan  1768-1774 Osmanlı-Rus Savaşı 'ydı. Bu savaşta büyük kayıplara uğrayan  Osmanlılar   I. Abdülhamit  tahta geçtiğinde  Ruslarla   Küçük Kaynarca Antlaşması 'nı imzalayarak  Kırım 'ın bağımsız olmasını kabul ettiler. Ama II. Katerina ünlü generali  Potemkin 'le birlikte  Kırım 'ı  Rusya 'nın bir parçası olarak görmek istiyordu. Antlaşmanın imzasından 9 yıl sonra  1783  yılında  Rusya   Kırım 'ı resmen topraklarına kattı.  I. Abdülhamit 'in saltanatı sırasında gerçekleşen bu durumu kabul edemeyen  Osmanlılar   Kırım 'ı geri almak için  Rusya 'yla tekrar  1787-1792 Osmanlı-Rus Savaşına  girdiler. Ancak tekrar yenilen Osmanlılar  III. Selim  tahta geçtikten sonra  Yaş Antlaşması 'nı imzalayarak  Kırım 'ı  Ruslara  bırakmaya razı olmak zorunda kaldılar.  Kırım 'ın kaybı  Osmanlılar  için büyük bir hezimet olmuştu. Çünkü ilk defa  Müslüman  bir  Osmanlı  toprağı  Hıristiyanlara  kaybediliyordu.  Rusya  ise  Karadeniz  kıyısındaki bu toprakları ele geçirerek büyük bir stratejik başarıya sahip olmuş,  Karadeniz 'de donanma kurma imkânını elde etmişti. Bu gelişmeler  19. yüzyıl  boyunca  Boğazlar sorununu  gündeme getirecekti.

II. Katerina kendisini kültür ve sanat açısından bir aydın olarak görüyordu. Zamanın Fransız filozofları  Voltaire , Diderot ve D'Alembert ile yazışmalar yaptı.  1764  yılında  Avrupa 'dan satın aldığı 250 tabloyu sergilemek üzere  St. Petersburg 'da Hermitage Müzesi'ni inşa ettirdi. Bu müze sonraki çarların da katkılarıyla dünyanın en eski ve en büyük müzelerinden biri haline geldi.

II. Katerina çariçeliği sırasında hiçbir evlilik yapmadı. Ancak çok sayıda erkekle aşklar yaşadı. Sevgililerini büyük malikaneler ve çok sayıda hizmetçilerle ödüllendirdi. Oğlu Pavel Petroviç'e çok kötü davrandı ve ona adeta hapis hayatı yaşattığı rivayet edilir.  16 Kasım   1796 'de banyo yaparken beyin kanaması geçirdi ve öldü.