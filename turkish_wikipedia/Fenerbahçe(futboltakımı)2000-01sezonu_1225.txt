Fenerbahçe (futbol takımı) 2000-01 sezonu ,  Fenerbahçe 'nin kuruluşundan itibaren 94. ve ulusal ligdeki 43. sezonudur.

Galatasaray 'ın dört yıllık saltanatını yıkmak üzere baştan aşağı yenilenerek sezona giren Fenerbahçe sezon sonunda 14. şampiyonluğuna ulaştı. Evindeki maçlarda 17'de 17 galibiyet alarak rekor kıran Fenerbahçe, deplasmanlarda çekingen futboluyla dikkat çekmesine rağmen, kritik maçlardaki üstün performansıyla 4 sezonluk şampiyonluk hasretine son verdi.

Lige deplasmanda 4-0'lık  Kocaelispor  galibiyetiyle başlayarak iddiasını ortaya koyan Fenerbahçe, yine de ilk haftalarda beklenen futbolu oynayamayan görüntüsüyle dikkat çekiyordu. Nitekim daha üçüncü haftada  Gençlerbirliği  karşısında bir ara 3-0 geriye düştüğü maçı 3-1 kaybederek ilk yenilgisini alan sarı-lacivertli takım, beşinci haftada ilk derbisinde  BJK İnönü Stadyumu 'nda  Beşiktaş  karşısında 3-0'lık hezimete uğradı. Maçın ikinci yarısında antrenörü  Mustafa Denizli 'nin 5+1 kuralına rağmen 6 yabancısını aynı anda sahaya sürmüş olması nedeniyle Fenerbahçe'nin yenilgisi kaideler gereği 3-0 hükmen olarak tescil edildi.

Fenerbahçe'ye spor kamuoyu nezdinde itibar da kaybettiren bu yenilgiden sonra toparlanan takım müteakip altı haftada beş galibiyet ve bir beraberlik alarak şampiyonluk iddiasını korudu. 11. hafta itibarıyla Galatasaray, Fenerbahçe ve Beşiktaş sekizer galibiyet, birer beraberlik ve ikişer yenilgi ile aynı puanla ilk üç sırayı işgal etmekteydi. Ancak bir sonraki hafta deplasmanda, bir önceki sezon 5-1'lik tarihi bir yenilgiye uğradığı  Gaziantepspor 'a bu kez 2-1 yenilen Fenerbahçe dördüncü sıraya indi. Bu sonuçla Gaziantepspor da şampiyonluk yarışına kesin olarak girdi. 13. haftada  Trabzonspor 'u adeta sürklase ederek 5-2 yenen sarı-lacivertliler, şampiyonluğun kaderini belirleyecek 14. hafta maçında Galatasaray ile deplasmanda 0-0 berabere kalarak bir anlamda hedefine ulaştı. Ancak bir sonraki hafta 2-0 öne geçtiği maçta  Bursaspor  ile 2-2 berabere kalan Fenerbahçe ile lider Galatasaray arasındaki puan farkı beşe çıktı. Ancak, Galatasaray'ın iki haftada beş puan kaybetmesiyle Fenerbahçe ilk yarının sonuna puanları eşitleyerek girdi.

İkinci yarı daha diri bir görüntü çizen Fenerbahçe, 21. haftada  Siirtspor 'u deplasmanda 4-0 yendi, Galatasaray'ın  Samsunspor  deplasmanında 1-1 berabere kalmasıyla lideliği ele geçirdi. Bir sonraki hafta ise ezeli rakibi Beşiktaş'ı 3-1 yenerek hem rövanşı aldı, hem rakibini yarıştan düşürdü hem de Galatasaray'ın evinde Kocaelispor'a yenilmesiyle puan farkını beşe çıkararak liderliğini perçinledi.

İkinci yarı ilk puan kaybını 25. haftada on kişi kaldığı maçta  Çaykur Rizespor 'la deplasmanda 1-1 berabere kalarak yaşayan sarı-kanaryalar, 27. ve 28. haftalarda iki hafta arka arkaya deplasmanlarda önce  Denizlispor 'a sonra  MKE Ankaragücü 'ne yenilerek puan avantajını yitirdi. 29. haftada ise 21 Nisan 2001 günü sadece 3 puan gerideki ve ilk yarıyı 3-0 önde kapatan Gaziantepspor karşısında tarihi bir galibiyet alarak 4-3'lük skorla liderliğini sürdürdü ve rakibini de yarışdışı bıraktı. Ancak 30. haftada beklenen sonuç geldi ve Fenerbahçe bir başka deplasmanda bu defa Trabzonspor'a 1-0 yenilerek Galatasaray'ın 3 puan gerisinde ikinciliğe düştü. 6 Mayıs  2001 'de şampiyonu belirleyecek maçta kendi evinde Galatasaray'ı  Ali Güneş  ve  Yusuf Şimşek 'in golleriyle 2-1 yenen takım bitime üç hafta kala tekrar averajla liderliğe yükseldi. Bir sonraki hafta ise Galatasaray'ın Ankaragücü'ne evinde sürpriz bir şekilde 2-1 yenilmesiyle eşzamanlı olarak deplasman fobisiyle birlikte  Erzurumspor 'u 2-1 yenen Fenerbahçe puan farkını da tekrar üçe çıkarttı. Son haftaya üç puan ve +3 averaj farkıyla giren Fenerbahçe, 26 Mayıs 2001 tarihinde Samsunspor deplasmanında 1-0 geiye düştü ve Galatasaray'ın Trabzonspor karşısında öne geçmesiyle şampiyonluğu kaybetme korkusunu yaşarken  Haim Revivo 'nun frikik golüyle berberliğe tutundu ve sonrasında maçı 3-1 kazanarak mutlu sona ulaştı.

Bu şampiyonluk Fenerbahçe'nin Türkiye Ligi'nde bir Türk antrenörle kazandığı ilk ve 2010'a dek tek şampiyonluk oldu. Takımın sezon boyunca oynammış olduğu maçlar aşağıda sunulmuştur:

Galip          Berabere          Mağlup          Hükmen

1998'de  Trabzonspor 'a hükmen yenilerek elenen ve  1999 'da Türkiye Kupası'na katılmaktan men edilen Fenerbahçe, 1999-2000 sezonunda da sürpriz bir şeklilde ilk turda  Pendikspor 'a elenmişti.  1983 'ten beri kupayı kazanamayan,  1996 'dan beri de final oynayamayan takım, sezona lig sampiyonluğunun yanı sıra kupa şampiyonluğunu da kazanmak üzere başladı. Birbirinden zorlu maçların ardından yarı finalde son iki yılın Kupa şampiyonu  Galatasaray 'ı da penaltılarla safdışı bırakan sarı-lacivertliler beş yıl sonra oynadıkları finalde  Gençlerbirliği 'ne penaltılarla boyun eğerek ikinci oldu.

Aşağıda Fenerbahçe'nin oynadığı maçlar yeralmaktadır:

Galip          Berabere          Mağlup          Hükmen