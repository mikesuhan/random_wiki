"" Underneath It All "" 
(2002)

"" It's My Life "" 
(2003)

" Running ",  Tony Kanal  ve  Gwen Stefani  tarafından  No Doubt 'ın dördüncü stüdyo albümü  Rock Steady  (2001) için yazılmış olan bir şarkıdır ve 1 Temmuz 2003'te albümün dördüncü ve son single çalışması olarak dünya genelinde yayınlandı. Şarkı, ayrıca 2003'te  Sabrina the Teenage Witch  dizisinin son bölümünde de kullanıldı.

Şarkı, müzik eleştirmenlerince karışık eleştiriler aldı ve  Depeche Mode  stili şarkılara benzetildi. Şarkı, sadece grubun en düşük single sıralamasını aldığı  Amerika Birleşik Devletleri 'nin resmî listesiyle, uzun süre kaldığı  Almanya 'daki şarkı listesinde yer aldı. Şarkıya, Chris Hafner tarafından çekilen grup üyelerinin eski ve yeni resimlerinin derlendiği bir video klip eşlik etti.

Şarkı,  basçı  Tony Kanal'ın oturma odasında Stefani ve Kanal tarafından yazıldı. [2]  Kanal'a, sekizinci sınıftayken babası tarafından alınan eski bir  Yamaha   klavye , şarkıda kullanıldı. [3]  İlk olarak şarkının armonisini geliştirdiler ve sonra, şarkının sözlerini yazdılar. Grup, şarkıya bir "spacier sound" vermek için çalıştı fakat sonuçtan memnun kalınmadı ve grup üyeleri, parçayı esas hâline getirecek olan prodüktör  Nellee Hooper 'a götürdüler. [2]  Parça, bir yıl sonra Stefani'nin solo projesinde ona yardım edecek olan Hooper tarafından oluşturuldu. Mario Bros.'un arka plânında, şarkı enstrümantal olarak yer almasıyla yankı buldu. [4]

"Running", müzik eleştirmenlerce karışık yorumlar aldı.  Blender  dergisi şarkıyı "yirmi birinci yüz yıl  Blondie 'si" olarak tanımladı ve  synthesizerları  ve ölçülü vokalleri  Depeche Mode 'un çalışmalarıyla karşılaştırdı. [5]   Rolling Stone  dergisi de Depeche Mode karşılaştırması yaptı ve şarkının "iki parmak synth riff"ini  Yazoo  ve  Erasure 'ın çalışmalarıyla karşılaştırdı. [6]   PopMatters , şarkının kısa düştüğünü "bazı  Britney  klonları" için daha uygun olduğunu yazdı. [7]   Stylus Magazine  buna katılarak "Running"in olgun olmadığını yazdı ve "Gwen'i on iki yaşında kız çocukları arasında çok popüler yapan türde bir şarkı" olduğu yorumunu yaptı. [8]   Slant Magazine  şarkı için "süper cilalanmış  Saturn  atığı" yorumunu yaptı. [9]   Entertainment Weekly  dergisi şarkıyı, No Doubt'ın bir müzik kutusu içinde söylediği bir zafer şarkısı olarak tasvir etti ve şarkının "en cool düğün şarkısıyla yarışabileceğine" dikkat çekti. [10]

Albümün önceki single'ları  Billboard  Hot 100  listesinde ilk on beşe girmeyi başarırken; "Running" şarkısı  Amerika Birleşik Devletleri 'nde ticarî anlamda başarısızlığa uğradı. [11]  Şarkı, listeye altmış ikinci sıradan giriş yaptı. Burada iki hafta kaldı ve daha yüksek bir pozisyona yükselmesi mümkün olmayarak; grubun bu listedeki en başarısız şarkısı oldu. [12]  Altı hafta sonra liste dışı kaldı. Şarkı,  Adult Top 40  ve  Top 40 Mainstream  listelerinde yirmi numaraya yükselerek adult contemporary pazarlarında daha başarılı oldu. [11]   Almanya 'da da benzer bir başarı grafiği çizdi. Listeye elli beş numaradan giriş yapan şarkının daha yüksek bir pozisyona yükselmesi mümkün olmadı ve yedi hafta sonra liste dışı kaldı. "Running",  Sabrina the Teenage Witch  dizisinin son bölümünde sıklıkla çalındı.

Şarkıya Chris Hafner tarafından çekilen video klip eşlik etti. [13]  Video klibin ilk sahnesinde Stefani puantiyeli bir elbiseyle ve diğer üyeler günlük kıyafetleriyle plajda yürürken görülmektedir. Bu sahne, grubun ilk yıllarından kalan çeşitli fotoğraflar ve Stefani'nin kendi koyu renk saçlarıyla çektirdiği eski fotoğraflarla kesildi. Sahne yeniden plaja dönüyor ve grup üyeleri  frizbi  oynarken ve baterist  Adrian Young 'ı kuma gömerek eğlenirken görülmektedir. Sonrasında Stefani, bir kaya üzerinde oturmakta ve kameraya bakarak şarkı söylemektedir. Grup üyelerinin platin ve altın kayıtları tutarken ve Young'ın çıplak hâlde  gitar  çalarken görüldüğü birçok fotoğraf yer almaktadır. Ayrıca grup üyelerinin stüdyoda müzik yaparken ve  Rock Steady Live  Turnesi'nde sahne performansı görüntüleri de yer almaktadır. Grup üyeleri denize doğru koşarken video klipte sona ermektedir.