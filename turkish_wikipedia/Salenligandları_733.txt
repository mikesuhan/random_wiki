Salen , organometalik  kimyada  ve koordinasyon kimyasında kullanılan bir bileşiktir. İsmi  salisilik   aldehit  ve  etilendiamin  kelimelerinin birleşmesinden meydana gelen bir kısaltmadır, çünkü bu bileşiklerin birleşmesi ile oluşmaktadır.

Salen, schiff bazlarının en bilindik örneklerinin başında gelir. Salen bileşikleri,  bakır ,  nikel  gibi geçiş  metalleri  ile farklı moleküler geometrilerde kompleksler oluşturabilir. Oluşan kompleksin geometrisi, metaldeki d orbitallerinde bulunan elektron sayısı ve bu elektronların dizilimi ile ilgilidir. Örneğin,  d  orbitalinde sekiz elektronu bulunan nikel, salen ile kompleks oluşturduğunda kare düzlem şeklinde moleküller oluştururken; bakır kompleksleştiğinde ürün kare düzlem şeklinde olmaz. Salen komplekslerinin geometrileri genellikle kare piramit veya oktahedral (düzgün sekizyüzlü) şeklinde olur.