Sedat Çetintaş  (d. 1889 , ö.  7 Ocak   1965 ),  Sanayi-i Nefise Mektebi  mezunu ilk mimarlardandır.

Cumhuriyet  döneminin ilk restoratör mimarları olan  Ali Saim Ülgen ,  Sedat Hakkı Eldem  ve  Albert-Louis Gabriel  arasında adı geçmekte olan Sedat Çetintaş,  Türk  mimarlığının yetiştirdiği önemli bir meslek kimliğine sahiptir. Meslek yaşamı içerisinde çeşitli projelere imza atmasına karşın, esas çalışma alanı  Osmanlı  dönemi yapılarının araştırılması ve Türkiye'deki mimari mirasın korunması üzerinedir. Çetintaş'a haklı bir ün sağlayan bu alanda gerçekleştirmiş olduğu  rölöve  çalışmalarıdır.  Atatürk 'ün emriyle kurulmuş olan  Eski Eserleri ve Anıtları Koruma Heyeti 'nin kurulmasında etkin bir rol oynamıştır. [1]

Çetintaş'ın rölöveleri son derece güvenilir ve doğru yapılmış çalışmalar olarak günümüzde hala kaynak eser niteliğini korumaktadırlar [2] ..

1918 yılında  Sanayi-i Nefise Mektebi 'nin Mimarlık bölümünden mezun olduktan sonra bir süre serbest olarak çalışmıştır. Ardından  Milli Eğitim Bakanlığı  Kültür Müdürlüğü'nde  mimar  olarak görev yapmıştır. 1993' te Eski Eserler ve Rölöve Bürosu'ndan emekli olmuştur. XI. Dönem İstanbul Milletvekilliği yapmıştır. [2]

Yunus Nadi , 1932 yılnda Çetintaş'ın  Atatürk 'le tanışmasını sağlamıştır. Yaptığı çizimlerine hayranlık duyan Atatürk, Çetintaş'ın  1993 'teki  Chicago  sergisi için  Şehzade Camii 'sinin rölövelerini yapmasını istemiştir. Bunun üzerine camiinn yannda bir ev kiralayan Çetintaş 6 ay çalışarak 12  paftadan  oluşan rölöveleri tamamlamıştır [3] .

Eserleri: İstanbul ve Mimari Yazıları (haz. İsmail Dervişoğlu, 2011); Saray ve Kervansaraylarımız Arasında İbrahimpaşa Sarayı (1939); Türk Mimari Anıtları: Osmanlı Devri I-II (1952); Sivas Darüşşifası (1953); Yeşil Cami ve Benzerleri Cami Değildir (1958). [4]