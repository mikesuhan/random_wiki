Peripodida   takımı  ya da  Concentricycloidea   alt sınıfı  1986 yılında  Pasifik Okyanusu 'nda keşfedilen, derinsularda yaşayan sıradışı  derisidikenliler  için kullanılan  taksonlardır . Bu takımın içinde  monotipik   Xyloplacidae   familyası  ve  Xyloplax   cinsi  sınıflandırılmıştır.  Xyloplax  cinsi içinde de yalnızca üç tür yer almaktadır:  Xyloplax medusiformis ,  Xyloplax turneae  ve  Xyloplax janetae . Bu  hayvanlar  aslında  genetik  olarak çok izole kalmış, çok derinsularda yaşayan çok küçük  denizyıldızlarıdır .

Yeni Zelanda ,  Bahamalar  ve  Pasifik Okyanusu 'nun orta kuzey bölgesinde bulunan bu hayvanların boyları 1 cm'den küçüktür. Denizde yüzer hâlde bulunurlar ve kolaylıkla  denizanalarıyla  karıştırılabilirler. Kolları yoktur ancak beş ambulakral bölgeden ibarettirler. Ağızları da yoktur, plakçıklardan filtre ettikleri denizsuyundaki besin maddeleri ile beslenirler.