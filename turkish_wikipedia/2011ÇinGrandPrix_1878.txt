2011 Çin Grand Prix  (resmi adıyla  2011 Formula 1 UBS Çin Grand Prix ) [1]  17 Nisan 2011 tarihinde  Şanghay Uluslararası Pisti 'nde yapılan  Formula 1  yarışıdır. Çin  2011  takvimi dahilinde düzenlenen 3. yarış oldu. Cumartesi günü yapılan sıralama turlarında son şampiyon  Sebastian Vettel  pol pozisyonunu elde etti. Pazar günü yarışı ise  McLaren 'in İngiliz pilotu  Lewis Hamilton  kazanmayı başardı. Hamilton bu sonuçla, 2004'te ilki yapılan  Çin Grand Prix 'ini, iki kez kazanan ilk pilot oldu.  Red Bull 'un iki pilotu Vettel ve  Mark Webber  onun arkasında sırasıyla 2. ve 3. sırayı aldı. [2]

Yarışta alınan sonuçlar sonrası  Dünya Sürücüler Şampiyonası 'nda Alman pilot Vettel'in liderliği devam etti ancak ikinci Hamilton'la arasındaki puan farkı 21'e düştü. Hamilton'un takım arkadaşı, McLaren'in diğer sürücüsü,  Jenson Button  Çin'de yarışta dördüncü olarak, sıralamada Hamilton'un 9 puan gerisinde üçüncü sırada yer buldu; bir puan gerisindeki Webber dördüncülükte kaldı.  Markalar Şampiyonası 'nda da Red Bull liderliğini sürdürdü ama McLaren'le olan fark 20 puana geriledi. Yarışta sürücüleri  Felipe Massa  altıncı ve  Fernando Alonso  yedinci olan  Ferrari  ise McLaren'in 35 puan arkasında üçüncülükte kaldı.

Notlar