LittleBigPlanet ,  PlayStation 3  platformu için yayınlanan ve çeşitli  bulmaca  öğelerinin yer aldığı  platform  türündeki  video oyunudur .  Media Molecule  tarafından geliştirilmiş olup, dünya çapında  Sony Computer Entertainment  tarafından satışa sunulmuştur. Yapımcı firma Media Molecule, oyunun piyasaya sürülmesinin ardından  PlayStation Store  üzerinden ücretli ve ücretsiz birtakım  indirilebilir içerik  (DLC) yayınlamaya başladı. Bu içerikler Media Molecule'ün yanı sıra iş birliği içerisindeki  Tarsier Studios ,  Fireproof Studios  ve  Supermassive Games  firmaları tarafından üretildi. [1] [2]  İçerikleri çeşitlilik gösteren bu DLC'ler kostümler, çıkartmalar, dekorasyonlar, objeler, müzikler, bölüm yaratma araçları ve yeni bölümler içermektedir.

Serinin  ilk oyunu  LittleBigPlanet  için yayınlanan tüm DLC'ler, ikinci oyun olan  LittleBigPlanet 2 'de de uyumlu olarak çalışabilmekte; fakat ikinci oyun için yayınlanan paketler birinci oyunda çalışamamaktadır. Her iki oyun için de yayınlanan kostüm paketleri ise oyunun  PlayStation Vita   versiyonuyla  uyumluluk göstermektedir. [3]