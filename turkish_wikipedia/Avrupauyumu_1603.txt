Avrupa uyumu  ( İngilizce   Concert of Europe  yahut  Uluslararası Viyana Düzeni );  Napolyon Savaşları 'nın sona erdiği 1815 yılından  I. Dünya Savaşı 'nın patlak verdiği 1914 yılına kadar geçen dönemde,  Avrupa  devletlerinin uluslararası arenada siyasi güçler dengesini gözeterek hareket etmelerini sağlayan sistem.  Viyana Kongresi 'nin ardından hayata geçirildiği için  Kongre Düzeni  olarak da bilinir. Uyum sistemi genellikle büyük devletlerin barışın tehdit edildiğine inandıkları anda topladıkları konferanslar şeklinde yürüyordu

Avrupa uyumu,  Napolyon 'un  İmparatorluğunu  mağlup eden,  Dörtlü İttifak  ülkeleri tarafından, yani  Avusturya ,  Prusya ,  Rusya  ve  Britanya  tarafından oluşturulmuş, daha sonra  Fransa 'nın da katılmasıyla üye ülke sayısı beşe çıkmıştır.

Oluşturulan bu sistemde, başlarda İngiliz Dışişleri Bakanı  Robert Stewart , Avusturya Şansölyesi  Klemens von Metternich  ve  Rus Çarı   I. Aleksandr  başı çekmekteydi.  Charles Maurice de Talleyrand-Périgord , Fransa'nın tekrar uluslararası diplomiside diğer büyük devletlerin yanında yer almasını sağladı.

Avusturya 'nın  Alman Konfederasyonu  içinde baskın güç olması ve Avusturya Şansölyesi Metternich'in muhafazakar tutumları sebebiyle Uyum dönemi, "Metternich Devri" olarak anıldığı gibi,  Viyana Kongresi 'nin Avrupa'yı  Fransız Devrimi 'nden önceki statükoya getirme yolundaki tepkisel çabalar yüzünden "Avrupa Restorasyon Dönemi" olarak da adlandırılır.  Almancada   Pentarchie  (pentarşi) ve  Rusçada   Viyana Sistemi  (Венская система,  Venskaya sistema ) olarak tanımlanmıştır.

Avrupa uyumu denilen bu sistemin yazılı kuralları olmadığı gibi yerleşik kurum ve organları da yoktu. Fakat bir kriz anında üye devletlerden herhangi biri konferans talep edebiliyordu. [1]  Bu dönem boyunca  Büyük güçler  defalarca çeşitli konferanslarda bir araya geldiler:

Nihayetinde, Avrupa'da  milliyetçi  akımların yükselmesi,  1848 Devrimleri ,  Kırım Savaşı ,  Almanya'nın birleşmesi ,  Risorgimento  ve  Doğu Sorunu  gibi krizler yüzünden Avrupa uyumu sistemi etkinliğini giderek kaybetti.

Gottfried Leibniz  gibi düşünürler [2]  ve  William Wyndham Grenville [3]  gibi politikacılar "Avrupa federasyonu" fikrini önceden ortaya atıp, tartışmayı başlatmışlardı. Avrupa uyumu konsepti, bu kişilerin fikirleri üzerine  uluslararası güç dengesi  kavramı ilave edilerek  Metternich  tarafından geliştirildi. Böylelikle  büyük güçler , birbirlerinin açgözlü emellerini ve hırslarını dizginleyeceklerdi;

Avrupa uyumu hayata geçer geçmez, uluslararası hukuk platformunda düzenleyici bir oluşum olarak ortaya çıktı. Gücünü de  Viyana Kongresi Nihai Senedi 'nde yer alan ve Kongre kararıyla Avrupa'da oluşturulan sınırların, sekiz imzacı tarafın onayı olmadan değiştirilemeyeceği, şeklindeki maddeden alıyordu. [4]

1792 yılında  Fransız Devrim Savaşları  ile başlayıp,  Napolyon 'un  Saint Helena 'ya sürgüne gönderildiği 1815 yılına kadar Avrupa ülkeleri sürekli olarak savaş halindeydi. Fransa'nın askeri fetihleriyle,  liberalizm  düşüncesi kıtanın büyük kısmına yayıldı. Böyle bir siyasi yayılma, birçok Avrupa devletinin  Napolyon Kanunlarını  iç hukuklarına adapte etmesi sonucunu doğurdu. Napolyon Savaşlarından galip çıkan ülkeler,  Fransız Devrimi 'nin radikal değişikliklerine tepki olarak, [5]  liberal ve milliyetçi akımları ezerek, Avrupa'da 1789 öncesindeki  Status quo 'yu tesis etmeye çalıştılar. [6]

Avusturya ,  Prusya  ve  Rusya , 26 Eylül 1815 tarihinde,  Hristiyan  toplumsal değerleri ve geleneksel  monarşiyi  korumak amacıyla  Kutsal İttifak  adıyla bir birlik oluşturdular. [7]  Koalisyonun her bir üyesi, kendilerinden daha fazla  liberal  bir siyasi felsefeyle kurulmuş,  Birleşik Krallık 'ın  anayasal monarşisini  kurtarmak için tereddüt etmeden harekete geçtiler.

Britanya  Dörtlü İttifak 'ı,  İkinci Paris Barış Anlaşması 'nın imzalandığı tarihte, 20 Kasım 1815'te onayladı. 1818'de Fransa'nın da katılmasıyla koalisyon  Beşli İttifak  ismini aldı. [8]

Napolyon Savaşları'ndan sonraki yirmi yıl boyunca, Avrupa'daki uluslararası ilişkilerde en etkili olan anlaşmanın hangisi olduğu konusunda, tarihçiler arasında pek çok tartışma meydana gelmiştir. Ancak tarihçi Tim Chapman'a göre, tarafların anlaşma kurallarını işlerine geldiği gibi çiğneyebilecek olmalarını engelleyecek kurallarla zapturapt altına alınmadıklarının tespit edilmemesi durumunda, bu iddialar akademik tartışma boyutundan öteye gidemeyecekti. [9]

Kutsal İttifak fikri  Rus Çarı   I. Aleksandr  tarafından ortaya atılmıştı. Diğer Avrupa monarklarının, bu konuda Rusya'yı gücendirmek istememeleri sebebiyle, bu fikir epey taraftar ve imza topladı. Bu anlaşma hükümetlerden ziyade, şahsen kralları yükümlülük altına sokmaktaydı. İmzalandıktan sonra kolayca göz ardı edilebilirdi. İttifak anlaşması sadece üç büyük devlet tarafından imzalanmadı: Papa  VII. Pius  (zira ittifak yeterince  Katolik  değildi), Padişah  II. Mahmud  ve İngiltere Kralı  IV. George . İngiltere, Kıta Avrupası'nın politikalarına müdahil olmak istemiyordu. Dönemin İngiliz Dışişleri Bakanı  Robert Stewart 'a göre böyle bir ittifak girişimi, "mistik ve anlamsız düşünceden" başka bir şey değildi. [9]  Kutsal İttifak fikri, Napolyon Savaşları'ndan sonraki karmaşık güç ve diplomasi oyunlarının yaşandığı döneme pek uygun görünmese de, bu İttifak, dönemin siyasilerinin ve düşünürlerinin beklediklerinden çok daha uzun, 1820'li yıllara, Beşli İttifak ortaya çıkana kadar varlığını sürdürdü. [10]

Kutsal İttifak 'ın aksine,  Dörtlü İttifak  standart bir anlaşmaydı. Dört büyük devlet, kendi müttefiklerini bu anlaşmayı imzalamaya davet etmemişti. Bu anlaşmanın asıl amacı, tarafların II. Paris Anlaşması kurallarına sadık kalmalarını sağlamaktı ki, bunda da 20 yıl boyunca başarılı olundu. Anlaşma, belirli dönemlerde bir araya gelerek, ortak çıkarlar doğrultusunda -ulusların refahı ve Avrupa'da barışın tesisi gibi- sözleşmenin gözden geçirilmesini de öngörmekteydi. [11]  Böyle bir gözden geçirme öngörülmüşse de, anlaşmada belli bir toplantı periyodu belirlenmemişti.  Article VI  Böyle olunca da ne bir komisyon veya komite oluşturuldu, ne de yeni bir konferans organizasyonu yapıldı. Bunun neticesi olarak, taraflar 1818 tarihinde tekrar bir araya geldiklerinde, Fransa savaşından kalan sorunlardan başka bir şeyle ilgilenmediler. Daha sonraki toplantılar da önceden belirlenmiş gündemlerle ve belli bir programa bağlı kalarak gerçekleşmedi. Sonraki toplantılar  ad hoc  olarak ve taraflar için tehlikeli bir ortam oluştuğunda -anlaşmada öngörülmemiş olmasına rağmen Avrupa'da ortaya çıkan devrimler gibi konular- yapıldı. [12]

Aix-la-Chapelle Kongresi  (1818), Fransa'nın müttefikler tarafından işgali konusu çözüldü. Fransa'nın, Britanya, Prusya, Avusturya ve Rusya devletleriyle tekrar eşit satatüye getirilmesi sağlandı.

Verona Kongresi  (1822),  Fransa 'nın  İspanya'daki kargaşaya  "kralcıların" safında müdahale etme konusunu tartışmak üzere toplanan kongreydi. Kongreden bu izni alan  XVIII. Louis , İspanya Krali  VII. Fernando 'yu tekrar tahtına oturtmak için, askeri birliklerini yardıma gönderdi.

1830'da the  Hollanda Krallığı 'na karşı  Belçika'da ayaklanma  başladı. Fransız Büyükelçisi  Charles-Maurice de Talleyrand-Périgord  Uyumun diğer üyelerine  Belçika'nın bölüşülmesi  için bir plan sundu. Bu plan kabul görmemiş olmakla birlikte, büyük güçler oy birliği ile  Belçika 'nın  Hollanda Krallığı 'ndan ayrılmasına onay verdiler ve  1839 Londra Anlaşması  ile Belçika'nın bağımsızlığını tescil ettiler. Bu anlaşma aynı zamanda Belçika'nın  tarafsızlığını  da kabul ediyordu. Belçika'nın tarafsızlığı  I. Dünya Savaşında  Almanya'nın  Belçika'yı işgali  ile son buldu.

1818 yılında Britanya, kendisini doğrudan ilgilendiren konular dışında Kıta Avrupası'nın işlerine karışmama kararı aldı. Çar I. Aleksandr'ın sonraki devrim ve ayaklanmaların birlikte müdahale edilip bastırılması yönündeki teklifini reddettiler.

Büyük güçlerin, ekonomik ve siyasi alanda gittikçe artan çıkar çatışmaları, Avrupa uyumunun giderek bozulmasına yol açmaktaydı.  1848 Devrimleri  ve bu devrimlerle birlikte gelen sınır değişikliği talepleri, Viyana Kongresi tarafından belirlenen Avrupa siyasi haritasını ve bu haritayla oluşturulmaya çalışan "Uyum" ittifakını şiddetle sarsmıştı.

19. yüzyılın ikinci yarısında, üye ülkeler arasında birbiri ardına patlak veren savaşlar ( Kırım Savaşı  (1854–56),  İkinci İtalyan Bağımsızlık Savaşı  (1859),  Prusya-Avusturya Savaşı  (1866) ve  Fransa-Prusya Savaşı  (1870–71) Avrupa uyumunun dağılmasına yol açtı. Bununla birlikte "kongreler sistemi" bir müddet daha başarıyla uygulandı. 1878  Berlin Kongresi 'nde  Balkanlar 'ın siyasi haritası yeniden çizildi. Avrupa'daki güçler dengesi tamir edilemez şekilde bozulmuş, yerini birçok kararsız ve kaypak ittifaklar almıştı.

20. yüzyılın başında Avrupa,  ittifak  ve  İtilaf  devletleri olarak iki büyük cepheye ayrılmışlardı. Savaştan önceki son kongre olan  Londra Konferansı ,  Balkan Savaşları 'nı görüşmek üzere toplandı. [13]  As the 1914  July Crisis  unfolded, Britain proposed a conference but Austria-Hungary and Germany both refused to attend. [14]  Konferanstan bir ay sonra  I. Dünya Savaşı  meydana geldi. Savaştan sonra ise, daha kalıcı bir teşkilat,  Milletler Cemiyeti  teşkilatı oluşturulacaktı.