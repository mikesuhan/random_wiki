Kibrit ,  Burdur  ilinin  Ağlasun  ilçesine bağlı bir  köydür .

Bir rivayete göre; çok eskiden, Bucak istikametinden Ağlasun istikametine göç eden bir Yörük, Peçenek mevkisinde sigara yakmak ister ve başlar çakmak taşını çakmaya ama bir türlü yakamaz. Uğraşarak 6 Km. kadar yol alır ve çakmak taşı, Kibrit köyünde bulunan Çeşme belenine gelince birden yanar. Yörük durur şöyle bir, etrafına bakar, " Kibrit misin be mübarek! " der ve köyün adı bundan böyle kibrit köyü olarak kalır.

Oğlan evinde cuma günü sabah 8-9 arası davul ve zurna çalınmasıyla düğün başlar. Öğle namazı kılındıktan sonra oğlan evi, kız evine yük (gelinin sandığı) almaya gider.

Kız evinde de düğün başlar. Kız evi yük almaya gelen misafirlerine yemek, çay ikramında bulunur. İkram sonrası misafirler ağırlanır.

Cumartesi günü, damat, gelin hanımı kuaföre götürür. Kuaförden geldikten sonra, oğlan evi, kız evine kına yakmaya gider. Gelin ile damat dans eder ve akabinde kına oturulur. Gelin ile damat, elini açmaz. Geline kaynanası altın verir, damada analığı altın verir ve kına yakılır.

Akşam tekrar oğlan evi, kız evine davul zurna eşliğinde maşalamaya gider. Burada, damadın arkadaşları çeşitli oyunlar (çeviri, deve ve asker oyunları gibi) oynarlar.

Pazar günü, sabahtan, gelinin arkadaşları, oğlan evine, gelinin odasını döşemeye gider. Gelin ile damat tekrar kuaföre gider ve öğlene doğru gelirler. Kız evinde gelin son kez oynar ve bir hüzünlü vedalaşma faslı başlar. Gelinin beline; varsa erkek kardeşi, yoksa babası kırmızı şerit takar. Gelin, babasının ayağının altını öper ve babası, gelinin ayakkabısına para koyar. İkindi vaktine doğru gelin konvoyu davul zurna eşliğinde kız evine intikal eder.

Gelinin kapısı tutulur, damadın babasından para alınır. Gelin arabaya bindikten sonra köy imamı dua eder. Damat, kayınpederinin elini öper ve oğlan evine dönülür.

Gelin ile damat arabadan inmez, özengilik ister. Damadın ailesi, geline inek, keçi, ağaç ve altın verirler ve gelinin ayağına kurban kesilir. Damat, gelini odasına çıkarır, duvağını açar, “hoş geldin” der. Gelin, damadın elini öper.

Daha sonra misafirler geline bakar, fotoğraf çekilir, damat dışarı çıkar, misafirlerle tokalaşır, sigara dağıtır ve misafirler ağırlanır; düğün biter.

Damat ve arkadaşları, tenha bir lokantaya gider, orada damada ders verilir. Akşam, damat ve şahitleri, yatsı namazına gider. Namazdan sonra oğlan evinde imam ve şahitler yemek yer ve imam nikâhı yapılır.

hashaslı kömbe, patatesli gatmer, çökelekli gatmer, bulamaç vs.

Köy,  Burdur  iline 37,  Isparta  iline 50,  Ağlasun 'a ise 7 Km. mesafededir. Yerleşim, genellikle düz ova üzerindedir.

Köyün iklimi,  Akdeniz iklimi  etki alanı içerisindedir.

Köyün gelir kaynakları; tarım, hayvancılık, gül, tuğla fabrikalarıdır.

Köyde,  ilköğretim  okulu vardır ancak kullanılamamakta, taşımalı eğitimden yararlanılmaktadır. Köyün  içme suyu  şebekesi vardır.  Kanalizasyon  şebekesi yoktur.  PTT  şubesi yoktur.  Sağlık ocağı  ve sağlık evi yoktur. Köye ulaşımı sağlayan yol  asfalt  olup köyde  elektrik  ve sabit  telefon  vardır. Köy sınırları içersinden BOTAŞ doğal gaz hattı geçmektedir.