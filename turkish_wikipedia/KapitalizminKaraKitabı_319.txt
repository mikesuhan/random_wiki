Kapitalizmin Kara Kitabı  ya da  Le Livre Noir du Capitalisme  1998 yılında,  Komünizmin Kara Kitabı na (1997) tepki olarak yayınlanan bir Fransız kitabıdır. Komünizmin Kara Kitabının aksine  Le Livre Noir du Capitalisme  söz konusu politik-iktisadi sistemin kurbanlarının kapsamlı bir sayımını yapmamaktadır. Aksine kitap birçok yazar tarafından, yazarların kendilerinin seçtiği kapitalizmin herhangi bir yönü hakkında yazılmış bağımsız makalelerden oluşmaktadır. [1]  Ele alınan konular Afrikalı köle ticaretinden mali küreselleşme dönemine kadar uzanmaktadır.

Kitabın eklerinden birinde Perrault'nun kapitalist sisteme mal ettiği 20. yüzyıldaki ölü sayılarının tam olmayan bir listesini içermektedir. Askeri ve sivil ölümleri içeren listede, 1. Dünya ve 2. Dünya savaşlarında ölen yaklaşık 58 milyon ve buna ek olarak çeşitli koloni savaşları, anti-komünist savaşlar ve baskılar, etnik çatışmalar ve kıtlık ile gıdasızlık mağdurları ile birlikte 20. yüzyılda kapitalizme atfedilen yaklaşık 100 milyon ölümü içermektedir. [2]

Kitabın editörü  Gilles Perrault 'dür. Kitaba katkı sağlayanlar arasında tarihçiler, sosyologlar, iktisatçılar, sendikacılar ve yazarlar bulunmaktadır: Caroline Andréani, François Arzalier, Roger Bordier, Maurice Buttin,  François Chesnais , Maurice Cury,  François Delpla , François Derivery, André Devriendt, Pierre Durand, Jean-Pierre Fléchard,  Yves Frémion , Yves Grenet, Jacques Jurquet, Jean Laïlle, Maurice Moissonnier, Robert Pac, Philippe Paraire, Paco Peña, André Prenant, Maurice Rajsfus,  Jean Suret-Canale , Subhi Toma, Monique ve Roland Weyl, Claude Willard ve  Jean Ziegler . [1] [3] [4] [5] [6]  Kitap İtalyanca [7]  ve Çekçeye çevrilmiştir. [8]