2015-16 ULEB Eurocup , Avrupa erkekler basketbolunun iki numaralı kupasının 14. sezonudur. Kazanan takım bir sonraki sezon  EuroLeague 'de mücadele eder. [4]

Bir önceki sezonda olduğu gibi ilk aşamada 36 takım katılacak ve bu takımlar 2 konferansa ayrılacaktır. [5]

Normal sezonda 36 takım, 6'şar takımlı 6 gruba ayrılır. Gruplarında ilk 4 sırayı alan takımlara  EuroLeague 'de Son 16'ya kalamayarak elenen 8 takımın katılımıyla Son 32 turuna geçilir. [5]

Son 32 turunda takımlar 4'er takımlı 8 gruba bölünür ve gruplarında ilk 2 sırayı alan takımlar 8'li Finaller'e kalır. [5]

8'li Finaller her iki takımın sahasında 1'er maç olmak üzere 2 maç üzerinden oynanır ve bu 2 maç sonunda toplamda sayı üstünlüğüne sahip olan takım Çeyrek Final'e kalır. 8'li Finaller'in ilk maçında beraberlik olması durumunda maç uzatmaya gitmez. Son 32 aşamasında gruplarını ilk sırada bitiren takımlar 8'li Finaller'de 2. maçı kendi sahalarında oynarlar. [5]

Çeyrek Final, Yarı Final ve Final'de eleme formatı 8'li Finaller'deki gibidir. Ev sahipliği durumu ise Son 32 aşamasındaki sıralamaya göre belirlenir. [5]

6 Mayıs 2015'te ULEB Eurocup'a katılma hakkı kazanmış takımların listesi yayınlandı. [6]  8 Haziran 2015'te açıklanacağı duyurulmasına rağmen, [7]  takımlarla ilgili son liste 29 Haziran 2015'te açıklanmıştır. [4] [8]

Parantez içindeki sayılar, takımların 2014-15 yılında play-off'lar dahil olmak üzere yerel liglerinde elde ettikleri sıralamayı ifade eder.

Kura çekimi öncesi torbalar 8 Temmuz 2015'te açıklanmıştır. [10]  Kura çekimi 9 Temmuz 2015'te  İspanya 'nın  Barselona  kentindeki Mediapro Oditoryumu'nda gerçekleştirilmiştir. [11]