Nora Şeni  (d. 1951,  İstanbul ) Türk yazar, antropolog ve akademisyen. 1951 yılında İstanbul'da doğdu. Lise öğrenimini  Notre Dame de Sion Lisesi 'ni bitirdikten sonra Fransa'da iktisat okudu.  Paris VIII Üniversitesi  Şehircilik Bölümü'nde doktorasını yaptı. Daha sonra aynı üniversitede öğretim üyesi olarak çalışmaya başladı. Doktora tezi, "Emperyalist Sistemde Kontrol Sanayii" adıyla Türkçe'ye çevrilerek yayımlandı. Tarih, kent tarihi ve antropolojisi üzerine araştırmalar yapan Prof. Nora Şeni'nin, "Camondolar: Bir Hanedanın Çöküşü" (İletişim, 1999), "Marie ve Marie : Konstantiniye'de Bir Mevsim" (İletişim, 1999), "Seni Unutursam İstanbul" (Kitap Yayınevi, 2008), "Oryantalizm ve Hayırseverliğin İttifakı" (Yapı Kredi Yayınları, 2009) adlı kitaplarının yanı sıra yanı sıra, bilimsel dergilerde yayımlanmış çok sayıda makalesi vardır. Belgesel film yapımcılığı ve Fransız - Anadolu Araştırmaları Enstitüsü yöneticiliği de yaptı. Paris VIII Üniversitesinde öğretim üyesi olarak çalışmalarınına devam etmektedir. [1]