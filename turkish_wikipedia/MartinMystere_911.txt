Martin Mystere ,  İtalyan   Bonelli Comics  şirketi tarafından yayınlanmakta olan bir  çizgi roman  serisidir. Hikayesinde temel olarak arkeoloji, bilim-kurgu, fantastik edebiyat, tarih, mitoloji gibi konulardan bahseder.

Martin Mystere  1982  yılında  Alfredo Castelli  ve  Giancarlo Alessandrini  tarafından yaratılmış bir  Çizgi-roman  kahramanıdır. İlk sayısı  Nisan   1982 'de  İtalya 'da  Bonelli Comics   yayınevinden  çıkmış olup, iki  yıl  sonra  Türkiye 'de de yayın hayatına başlamıştır. O sıralar  Türkiye 'de  çizgi-roman  piyasasını elinde tutmakta olan  Tay Yayıncılık  tarafından çıkartılmaya başlanan Martin Mystere, bazı politik nedenlerden dolayı  Türkiye 'de " Atlantis " adı altında yayımlanır.  Tay Yayıncılıktan  çıkan 31 ve 50 sayılık iki serinin sonunda Martin Mystere de yayın hayatına son vermek zorunda kalır. Uzun bir süre yeni bir sayısı  Türkiye 'de yayınlanmayan Martin Mystere,  90'larda   AD\Doğan Egmont Yayıncılık  tarafından yeniden, bu kez orijinal isim ve formatta basılmaya başlanır. 31 sayı süren bu seriden sonra,  2000 'lerin başlarında  Aksoy Yayıncılık  tarafında basılan 15 sayıyla birlikte yayın hayatına ikinci kez ara verir.  2002  yılında  Lal Kitap  tarafından yeniden yayın hayatına dönen Martin Mystere, halen  Lal Kitap  tarafından çıkartılmaktadır.

Serinin kahramanı Martin (Jacques) Mystere birçok konuda uzmanlaşmış bir profesördür. Bu konular arasında arkeoloji, antropoloji, sanat tarihi ve sibernetik sayılabilir. Fakat asıl uzmanlık alanı, esrarengiz konuların araştırılmasıdır. Bu sebeple "İmkansızlıklar Dedektifi" diye de anılır. Söz konusu esrarengiz konular, geleneksel bilim tarafından aydınlatılamayan konulardır. Serinin başlarında bu konular  Atlantis  ve  Mu  ile kısıtlıyken, ilerleyen bölümlerde kapsam genişletilmiştir. Ana fikir, başka gezegenlerden dünyaya gelip, geçmişte çok ileri teknolojik seviyelere ulaşmış uygarlıkların, savaşlar sonucu yokolduklarıdır. Martin, araştırmaları esnasında eski uygarlıkların kalıntılarını bulur, ama hemen her defasında  Kara Adamlar  tarafından kanıtlar yok edilir (Zaten aksi takdirde, keşfedilen şey dünyanın çehresini değiştirecektir. Bu da serinin sonu olur).

Java 
Martin'in Himlaya'lardaki bir macerası esnasında rastladığı Neanderthal insanlarından biridir. Martin'le birlikte modern dünyaya adım atmıştır. Altıncı hisleri çok kuvvetlidir. Şaşırtıcı bir gücü ve çevikliği vardır. Serinin ilk bölümlerinde Martin'e katkısı hemen her macerada altıncı hisleri ya da koku alma duygusuyla birilerini ya da bir şeyleri bulmakken, ilerleyen bölümlerde, arkadaş ve yoldaş vurgusu artmıştır.

Diana 
Martin'in uzatmalı sevgilisi ve en sonunda eşi Diana Lombard. Sosyal hizmetler üzerine çalışan güzel Diana, Martin'e aşıktır ama Martin'in oyalamaları sebebiyle uzun süre evlenemezler. Martin'in maceralarında ona sık sık eşlik eden güzel kadınları çok kıskanır. Zaman zaman ön plana çıktığı öyküler de vardır.

Sergej Orloff 
Martin'in eski ortağı. Agartha'da Kut Humi tarafından birlikte yetiştirildikleri, Martin'in eski ortağıdır. Java'nın katıldığı macerada, "gücün kötü yanı"nı seçer. Bir macerada geçirdiği kaza sonunda yüzü yanar ve bir gözü ile bir elini kaybeder. Bundan hep Martin'i sorumlu tutar. Acımasız ve hırslıdır. Martin'le yolları zaman zaman kesişir. İlerleyen maceralarda Sergej karşımıza İtalya'da büyük bir teknoloji şirketinin sahibi olarak çıkar. Martin'e saygı duyar ve zaman zaman onu kurtarır. Daha sonrasında ise arkadaşlıkları yeniden başlayacaktır.

Travis 
Martin'in polis müfettişi olan arkadaşı. New York'ta gerçekleşen ve polisle ilgili maceraların çoğunda yer alır.

Chris Tower 
Eski CİA ajanı, "Altrove" (Türkçe çevirilerde "Başka Bir Yer" olarak geçer) isimli çok gizli devlet üssünün komutanı. Martin'in üniversiteden arkadaşıdır.