London   (1998-2003)

Siobhán Emma Donaghy  veya bilinen adıyla  Siobhán Donaghy  (d.  14 Haziran   1984 ) İngiliz şarkıcı ve söz yazarı. Kuruluşundan 2001 yılına kadar  Sugababes  adlı müzik grubunda yer alan Donaghy, 2001'de gruptan ayrıldı ve onun yerine  Heidi Range  gruba alındı.

1984 yazında  Londra 'da dünyaya gelen Donaghy, Bevin ve Róisín adında iki kız kardeşe sahiptir. İrlanda uyruklu olan sanatçı, 12 yaşından itibaren şarkı söyleyip beste yapmaya başladı. All Saints grubunun menajeri Ron Tom tarafından keşfedilen Donaghy, 1998'de Sugababes grubunun ilk üyeleri olan  Keisha Buchanan  ve  Mutya Buena  ile tanıştı. Grup, beraber  27 Kasım   2000 'de ilk albümleri  One Touch 'ı yayımladı. Albüm  İngiltere 'de önemli başarılar kazandı. [1]

2001'de konser turuna çıkan gruptan dışlandığını hisseden Donaghy, moda dünyasında bir yaşam istemesinin de etkisiyle grubu terk etti. Sonrasında solo hayatına devam eden sanatçı, 2003'te  Revolution in Me  adlı ilk solo albümünü yayımladı. Albüm eleştirmenlerce çok beğenilse de İngiltere'de ancak 117. sıraya çıkabildi. 2007 yazında  Ghosts  adlı ikinci albümünü yayımlayan şarkıcı, bu albümle de benzer tepkiler toplasa da İngiltere'de 92 numarayı geçemedi. Sanatçı bu albümlerin dışında, başka sanatçıların albümlerinde geri vokalist olarak yer aldı.

2011 yılındaki eski  Sugababes  grubun birleşeceği iddiaları 2012 yılında doğru çıktı. Eski grup üyeleri  Mutya Buena  ve  Keisha Buchanan  ile tekrar birleşme kararı alındı ve grubun adı  Mutya Keisha Siobhan  olarak açıklandı.