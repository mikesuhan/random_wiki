Elif Özge Özder  (d.  1 Nisan   1978 ,  Ankara ),  Türk  dizi, tiyatro ve sinema oyuncusu.

Elif Özge Özder, 1978'de  Ankara 'da doğmuştur. Orta okul ve liseyi Ankara Özel Yükseliş Koleji'nde okumuş, daha o yıllarda tiyatro ile tanışmıştır. 1996 yılında konservatuvar sınavlarına girmiş ve  Bilkent Üniversitesi   tiyatro  bölümünü burslu olarak,  Hacettepe Üniversitesi  Devlet Konservatuvarı tiyatro bölümünü ise yüksek dereceyle kazanmıştır. 2000 yılında Ankara Devlet Konservatuvarı tiyatro bölümünden mezun olmuş ve profesyonel oyunculuk hayatına BKM ile başlamıştır. 2001 yılından beri aktif olarak tiyatro sahnelerinde olan oyuncu 2004-2006 yılları arasında  Kanal D 'de yayınlanan  Haziran Gecesi  dizisinde canlandırdığı  Lale  adlı rol ile televizyonda da büyük başarı yakalamış, isim olarak akıllara kazınmıştır.  Show Tv 'de yayınlanan  Dudaktan Kalbe  dizisinde canlandırdığı çelik prensesi  Prenses Cavidan  ise televizyon kariyerinin doruk noktası olmuştur. Televizyon ve sinema oyunculuğundaki başarısı ile günden güne dikkat çeken ve ünlü olan oyuncu tiyatro yapmaktan hiç vazgeçmemiş ve 2005 yılından beri sahneye çıktığı Şehir Tiyatroları bünyesinde halen görev yapmaktadır.  Üç Kız Kardeş  oyununda  Nataşa  rolüyle gösterdiği performans ile  Bedia Muvahhit  ödülüne layık görülmiş, aynı rolle  Afife Jale  ve  Sadri Alışık  ödüllerine aday olmuştur.  Leonce ile Lena  oyununda  Lena  rolüyle yine  Afife Jale  ödülüne aday olan oyuncu, daha sonra  FOX TV 'de yayınlanan  Umutsuz Ev Kadınları  adlı dizide  Emel  karakterini canlandırmıştır. Senaryo gereği komada olan Emel karakterinin ölmesi gerekiyordu fakat dizinin hayranları Özge Özder'e 'Emel'in ölmesini istemiyoruz' mesajları yollayınca ve bu mesajların sayısı oldukça yoğun olduğu için Emel karakteri ölmemiş komadan çıkıp Gül Çıkmazı'na geri dönmüştür. Dizi 19 Haziran 2014'te final yapmıştır. Daha sonra Kehribar dizisinde Adile Yarımcalı rolünü oynamıştır ancak dizi 15 bölüm devam edebilmiştir. Şimdilerde ise Umuda Kelepçe Vurulmaz isimli dizinin çalışmalarını yapmaktadır.