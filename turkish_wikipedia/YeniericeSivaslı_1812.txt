Yenierice ,  Uşak  ilinin  Sivaslı  ilçesine bağlı bir köydür.

Köyün ilk adı "Çiftlik"tir. 1962 yılında köyün ismi "Yenierice" olarak değiştirilmiştir. [1]

Uşak iline 25 km, Sivaslı ilçesine 8 km uzaklıktadır. Banaz Çayı'nın köy içinden geçmektedir. Kuzeydoğusu Erice, batısı Samatlar ve Salmanlar, kuzeyi Karaboyalık köyleri, güneyi Selçikler Kasabası, göneydoğusu Sivaslı ilçesiyle çevrilidir.

Köyün ekonomisi tarım ve hayvancılığa dayanmaktadır. Tarımsal faaliyet olarak; buğday, arpa, yulaf, nohut, haşhaş, mısır, biber, domates, patlıcan, kavun yetiştirilmektedir. Hayvancılık olarak küçükbaş ve büyükbaş hayvan yetiştiriciliği yapılmaktadır.

Köyde  ilköğretim  okulu vardır ancak faal olmadığından eğitim taşımalı olarak yapılmaktadır. İçme suyu şebekesi vardır ancak  kanalizasyon  şebekesi yoktur. Köyde bir de sağlık evi bulunmaktadır.