Lucía Pérez  ( tam adıyla:   Lucía Pérez Vizcaíno ; d.  25 Haziran ,  1985 ;  O Incio ,  Lugo ,  İspanya ),  İspanyol   şarkıcı .  2011 Eurovision Şarkı Yarışması 'nda  İspanya 'yı " Que me quiten lo bailao " adlı şarkıyla temsil etmiştir.

18 Şubat'ta İspanya'yı temsil edeceği duyurulmuştur. 14 Mayıs'ta gerçekleşecek olan büyük finale doğrudan katılacaktır.

2002  yılında, 17 yaşındayken "Canteira de Cantareiros" adlı şarkı yarışmasını kazandı. Bir yıl sonra "Amores y amores" albümünü çıkardı. Albümün satışları sayesinde "Galiçya Altın Plak" ödülünü almaya hak kazandı.

2005  yılında "Galiçya Solo Pop Albüm" ödülünü kazandı. Daha sonra ise  Şili 'de ülkesi  İspanya 'yı "Viña del Mar International Şarkı Festivali"nde temsil etti ve uluslararası yarışmada "Qué haría contigo" şarkısıyla ikinci oldu. Ayrıca 2005 yılında "Amarás Miña Terra" adı şarkısı "Best Song in Galician" ödülüne aday olarak gösterildi.

2008  yılında üçüncü albümü "Volar por los tejados" hem İspanya'da hem de Şili'de satışa sürüldü.  2009  yılında 2009 Viña del Mar Uluslararası Şarkı Festivali'nde ikinci kez yer aldı.

2010  yılında, dördüncü albümü olan ve aynı zamanda  Galiçyaca  olan "Dígocho en galego" albümünü çıkardı.

2011  yılında Lucia,  Eurovision Şarkı Yarışması  için İspanyol Ulusal Elemeleri'ne katıldı, finale kalabilmeyi başardı ve ardından da yarışmayı kazanıp ülkesi İspanya'yı  Eurovision 'da temsil etme hakkı kazandı. Yarışmada 23. oldu.

Nisan 2011'de Lucia, beşinci albümü olan "Cruzo los dedos" için  Warner Music  ile anlaştı.