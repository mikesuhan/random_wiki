Boğazgören ,  Malatya 'nın  Hekimhan  ilçesine bağlı köy. Eski adı  Çırzı .

Köy, Hekimhan ilçe merkezine 12 km uzaklıkta bir dağ mahallesidir. Mahalleye Hekimhan -  Hasançelebi  karayolunun sekizinci kilometresindeki TPAO aktarma istasyonundan ayrılan şose yoldan çıkılır. Batı'da Malatya - Sivas karayolu ile sınırlanan köy toprakları doğuda  Deveci , kuzeyde  Çulhalı  ve  Güvenç  köylerine komşudur.

Sedat Alp  tarafından çözümlemeleri yapılan Hitit yazıtlarından anlaşıldığı kadarı ile köy, eski bir  Hitit  yerleşimidir. Köy yakınlarında halen mevcut olan kitabelerden Hititler ve Mısır arasında yapılan  Kadeş Savaşı 'nın bu bölgede gerçekleştiği görülmektedir.

I. Süleyman  dönemine ait Malatya tahrir defterlerinde de bir Türkmen yerleşimi olarak mahallenin adına rastlanmaktadır.

Çırzı adının etimolojik kökeni bilinmemektedir. Mahallenin adı, büyük bir olasılıkla Türkmen dilinden gelen bir olayı ifade etmektedir. 1960'dan sonra kamu otoritesi tarafından Boğazgören olarak değiştirilmiştir.

TÜRKMEN kültür gelenek ve görenekleri yaşanmaktadır.

1970'li yıllarda hane sayısı 70 düzeyinde ifade edilen mahallenin nüfusu göçle azalmış ve bugün yerleşik hane sayısı 10'a kadar düşmüştür. Cumhuriyet dönemi boyunca nüfusun %50'lik çoğunluğu  Bektaşi   Türkmenlerden  geri kalan %50'lik kısım  Sünni  Türkler'den oluşmaktadır. Her iki kültürde huzur ve barış içinde yaşamıştır.

Çevresi meşe ormanları ile kaplı olan Boğazgören'de ormancılık yapılmamaktadır. Halkın geçim kaynağı kayısı ve buğday ağırlıklı tarım ve hayvancılıktır. İşlenebilir sulak arazilerin hemen tamamı kayısı tarımına, az bir miktarı ise elma, erik, ceviz gibi diğer meyvelere ayrılmıştır.

MTA  kaynaklarına göre köy toprakları içinde yer alan maden yataklarında 276.000 ton demir madeni rezervi bulunmaktadır. Ancak rezervler işletilmemektedir.

Mahallenin yıllar boyunca en önemli gelir kaynaklarından biri de yurtdışında çalışan işçiler olmuştur.