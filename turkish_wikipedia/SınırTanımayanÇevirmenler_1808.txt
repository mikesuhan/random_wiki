Sınır Tanımayan Çevirmenler  (İngilizce: Translators without Borders), kar amacı gütmeyen insani kuruluşlar için  hayır amaçlı  çeviri hizmetleri sağlamak için kurulmuş  kar amacı gütmeyen  bir organizasyondur. [1]  Lexcelera (eski adıyla Eurotexte) tarafından 1993’te kurulan  Traducteurs Sans Frontières ’in kardeş kuruluşu olarak 2010 yılında kuruldu. 2012 itibarıyla, dikkatlice incelenerek seçilmiş yaklaşık 1600 gönüllü çevirmene sahiptir. [2]  Sınır Tanımayan Çevirmenler, çevirilere ihtiyaç duyan bir sivil toplum örgütleri topluluğu ile incelenerek seçilmiş, profesyonel ve gönüllü çevirmenleri bir araya getirip yöneterek bilginin bir dilden diğerine aktarılmasına yardımcı olmaktadır. [3]

Bu örgüt, bilgilerin tercüme edilmesine ihtiyaç duyan  Sınır Tanımayan Doktorlar , Medecins du Monde,  UNICEF , Oxfam ve Handicap International gibi sivil toplum kuruluşlarına hizmet sağlar. Sınır Tanımayan Çevirmenlerin tercüme ettiği bilgi kaynakları arasında dünyanın dört bir tarafında sorunlarla boğuşan Burundi, Sudan ve Afganistan gibi bölgelere ait raporlar, mülakatlar ve bilgilendirmeler sayılabilir. Her yıl milyonlarca kelimelik hacme ulaşan çeviri yapılmaktadır. [4]  Web sitelerine göre, Sınır Tanımayan Çevirmenler hayır kurumlarına Nisan 2015 itibarıyla 24 milyon kelimelik tercüme hacminin üzerinde bağışta bulunmuştur ve bu miktar STK’lara 2 milyon ABD dolarının üzerinde yardım anlamına gelmektedir.

Sınır Tanımayan Çevirmenler kuruluşunun merkezi Connecticut, ABD’de olup başkanı Lori Thicke’dir. ABD’de 501(c)3 sınıfına giren kar amacı gütmeyen bir örgüttür.