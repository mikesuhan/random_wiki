İsrail ,  Fransa 'nın başkenti  Paris 'te gerçekleştirilen  1978 Eurovision Şarkı Yarışması ' na katılan yirmi ülkeden birisi idi. İsrail'i temsil eden sanatçılar, şarkıcı  İzhar Kohen  ve müzik grubu  Alphabeta ,  İbrani Şarkı ve Koro Festivali  isimli ulusal finalin galibi olarak " A-Ba-Ni-Bi " isimli şarkıyı yarışmada İsrail adına söylemeye hak kazanmışlardı. Yarışma finalinde 157 puan toplayan sanatçılar, yarışmaya katılan diğer on dokuz ülkeyi arkalarında bırakarak birinci gelmişlerdi. Bu, İsrail'in yarışma tarihinde aldığı ilk birinciliği idi.

İsrail temsilcileri, 22 Nisan 1978 tarihinde gerçekleştirilen finalde  Lüksemburg  temsilcisinden sonra,  Avusturya  temsilcilerinden önce olmak üzere on sekizinci sırada sahne almışlardır. İsrail'in oyları Yitzhak Şimoni tarafından okundu ve yarışma, herhangi bir yorumcu olmadan devlet kanalında yayınlandı. [1]  İsrail, yirmi ülkenin katıldığı yarışmayı 157 puan toplayarak birinci sırada tamamladı ve bir sonraki yarışmaya ev sahipliği yapmaya hak kazandı. [2]