Konstantinos "Kostas" Sloukas  ( Yunanca :  Κωνσταντίνος "Κώστας" Σλούκας , d. 15 Ocak 1990),  Türkiye Basketbol Ligi  (TBL) ekiplerinden  Fenerbahçe 'de forma giyen Yunan profesyonel  basketbolcudur . Aynı zamanda  Yunanistan millî takımı 'nda da forma giymektedir. Sol elini kullanan oyuncu, 1.90 m boyunda olup  oyun kurucu  pozisyonunda görev yapsa da ihtiyaç duyulduğu zamanlarda  şutör gard  olarak da görev yapabilmektedir.

Slukas, alt yapı kariyerine Mandoulides'in genç takımında başladı ve profesyonelliğe ilk adımını 2008 yılında  Yunanistan Ligi 'nin iki büyük takımından birisi olan  Olympiakos  ile anlaşarak attı. [1]  2009-10 sezonunda takımıyla  Yunanistan Kupası 'nı kazanarak kariyerinin ilk şampiyonluğu elde etti.  Pire  ekibinde iki sezon geçirdikten sonra 2010 yılında  Aris Selanik  takımına kiralandı. [2]

Slukas, Aris formasıyla çıktığı otuz dört lig karşılaşmasında maç başına 8.3 sayı, 3.0 ribaund ve 2.9 asist ortalamalarıyla kapattığı sezonun ardından Olympiakos'a geri döndü. Ayrıca Aris formasıyla ortaya koyduğu performansıyla 2010–11 sezonunun Yunanistan Ligi'nde En İyi Genç Oyuncusu Ödülünü kazandı.

Sloukas, Olympiakos'a geri döndükten sonra 27 Ocak, 2012 tarihinde  EuroLeague 'de oynanan  Galatasaray Medical Park  maçının son saniyesinde orta saha gerisinden attığı üçlükle maçı 69-69'ya taşıyarak uzatmalara gidildi. [3]   2011-12 sezonunda  toplam on beş Euroleague maçında forma giyen ve ortalama 14 dakika parkede kalan Sloukas, maç başına 5.5 sayı, 1.6 asist, 1.7 ribaund istatistiklerine ulaştı. Olympiacos,  İstanbul ’da düzenlenen Euroleague Final Four’unda yarı finalde  Barcelona 'yı ve finalde ise  CSKA Moskova ’yı  Yorgo Printezis 'in son saniyede attığı basketle 62-61 mağlup ederek şampiyonluğa ulaştı. [4]  Sloukas, aynı sezonu takımıyla  Yunanistan Ligi 'ninde şampiyonu olarak tamamladı. [5]  Ayrıca sezonda çıktığı otuz iki lig maçında maç başına 6.2 sayı, 1.2 ribaund ve 2.0 asist ortalamalarıyla oynadı. Haziran 2012'de Olympiakos ile olan mevcut sözleşmesini üç yıl daha uzatarak takımda kaldı. [6]

Sloukas,  2012-13 sezonunda da  takımıyla Euroleague şampiyonluğu yaşayarak bu başarıyı 2004-2005 yılları arasında gerçekleştiren  Maccavi Tel Aviv 'den bu yana üst üste ikinci kez şampiyon olan ilk takım oldular. [7]  28 Şubat 2014 tarihinde oynanan  Fenerbahçe Ülker  maçında 22 sayı atarak Euroleague kariyer sayı rekorunu kırdı. Sloukas, 2015 yazında Olympiacos'la biten sözleşmesini uzatma teklifini kabul etmeyip takımdan ayrıldığını açıkladı. [8]

29 Haziran, 2015 tarihinde  Türkiye Ligi  ekiplerinden Fenerbahçe ile üç yıllık sözleşme imzaladı. [9]

Yunanistan Millî Takımı 'nında düzenli olarak formasını giyen Sloukas, genç takımlar düzeyinde  18 Yaş Altı Avrupa Şampiyonası'nda  2007 yılında gümüş 2008'de ise altın madalya kazandı ve 15.0 sayı, 4.0 asist ve 5.9 ribaund ortalamalarıyla bitirdiği turnuvanın en iyi beşine seçilme başarısı gösterdi. [10]  2009  19 Yaş Altı Avrupa Şampiyonası 'nda gümüş madalya,  20 Yaş Altı Avrupa Şampiyonası 'nda 2009'da altın, [11] . 2010 yılında ise ise gümüş madalya kazandı.

Sloukas, A millî takımı formasını ise resmi bir turnuvada ilk kez  EuroBasket 2011 'de altıncı olan takımda giydi ve turnuvada sahada maç başına 6 dakika kalabildi. Ayrıca  EuroBasket 2013  ve  2015  turnuvalarındada Yunanistan forması giydi.  2014 FIBA Dünya Basketbol Şampiyonası 'ndada Yunanistan kadrosunda yer alan Sloukas, forma giydiği altı karşılaşmada 4.2 sayı, 1.7 asist ortalamaları tutturdu ve takımı turnuvayı dokuzuncu sırada tamamladı. [12]

Fenerbahçe

Sloukas'ın ayrıca Anastasia Slouka adında 2013 yılından bu yana  Panathinaikos  forması giyen kendisi gibi basketbolcu olan bir kız kardeşi bulunmaktadır. [13]