Müfessir  ( Arapça : 'مُفسر‎,  mufassir , çoğulu: مفسرون‎,  mufassirūn ),  Tefsir  ile uğraşan ilahiyatçılara verilen isim.

Kur'an ayetleri üzerinde yorum yapmanın ilk olarak peygamber  Muhammed  ve okuma yazma bilen  sahabiler  tarafından başlatıldığı ifade edilir. Tefsirciler faaliyetlerini başlangıç emri olarak kabul ettikleri şu ayete dayandırırlar;

"Vaktiyle Allah, kitap verilen okur yazarlardan: «Andolsun ki,  onu insanlara anlatacaksınız  ve gizlemeyeceksiniz.» diye söz almıştı. Derken onlar, onu arkalarına atıp az bir para karşılığında sattılar." ( Ali İmran , 187)

İslam 'ın Arap coğrafyası'ndan  Arap olmayan  topluluklara ulaşmasıyla tefsirin önemi de arttı ve gelişimi hızlandı. Bu dönem müfessirlerine  Selman-ı Farisi  örnek gösterilebilir. Selman, aslen İranlı olmasına rağmen peygamber toplumu içinde bulunmuş, İslamı kabul etmiş ve İranlılar'ın İslamı kabul etmesiyle onlara hem fetva vermiş hem de Kur'an ayetlerini açıklamıştır.

Sahabeler devri müfessirleri genel olarak tefsiri bizzat peygamberin açıklamalarıyla yaparken, ardından gelen tabiin devri müfessirleri bunları rivayet ederek tefsir yapmışlardır, daha sonra buna ' rivayet tefsiri ' denmiştir. Sonraki devirlerde ise müfessir kendi şahsi bilgileriyle de tefsir yapmaya başlamıştır ki buna da ' dirayet tefsiri ' ve ' iş'ari tefsir ' denmektedir.

Ana madde :  Müfessirler ve tefsir kitapları listesi 
İslam kaynaklarında ilk müfessir olarak bizzat  peygamber  gösterilmektedir. Bunun yanında okuma-yazma bilen ilk müslümanlar da Kur'an ayetlerini diğer müslümanlara okuyup açıklamışlardır.

İbn-i Mesud  (ö. 652),  Ubeyy bin Ka'b  (ö. 640),  Zeyd bin Sabit  (ö. 665),  Ebu Musa el Eşari  (ö. 644) ve  Abdullah bin Zübeyr  (ö. 692)

Abdullah bin Abbas , bu dönem müfessirlerinin başında gelir. Tabiiler devrinde Mekke okulunu kuran İbn Abbas'tır. Öğrencileri olan:  Mücahid  (ö.721),  Atâ bin Ebu Rebah  (Ö. 733),  İkrime  (ö. 723),  Said bin Cübeyr  (ö.  714 ),  Tavus  (ö. 724)  Abdullâh İbn Mesud   Irak okulunu  kurmuştur.  Zeyd bin Eslem  ise  Medine okulunu  kurmuş, oğlu Abdurrahman ve  Enes bin Malik  kendisinden ders almıştır. Bunlardan sonra gelen müfessirler, bunlardan faydalanmışlardır.

İmam-ı Azam ,  İmam-ı Şafii ,  İmam-ı Malik  ve  Ahmed bin Hanbel ,  İmam-ı Gazali ,  Süyuti ,  Necmeddin Ömer-i Nesefi ,  Fahreddin er-Râzî ,  Kadı Beydavi ,  Seyyid Şerif Cürcani ,  İbn Kesir .

Muhammed Esed ,  Seyyid Kutup ,  Mevdudi ,  Ali Sabunî

Türklerden  de büyük müfessirler yetişmiştir. Osmanlı döneminde yetişen;  Ahmed ibni Kemal Paşa ,  Ebussuud Efendi ,  Senaullah-ı Dehlevi ,  Molla Hüsrev ,  Molla Gürani .

Son dönemde yetişenlerden  Elmalılı Muhammed Hamdi Yazır ,  Ömer Nasuhi Bilmen ,  Mehmed Vehbi ,  İsmail Hakkı İzmirli ,  Şemseddin Yeşil ,  Ömer Feyzi Mardin ,  Hacı Murad Sertoğlu ,  İsmayıl Hakkı Baltacıoğlu ,  Osman Nebioğlu ,  Besim Atalay ,  H.Tahsin Emiroğlu ,  Kazım Öztürk ,  Süleyman Ateş ,  Ali Rıza Sağman ,  A.Adnan Sütmen