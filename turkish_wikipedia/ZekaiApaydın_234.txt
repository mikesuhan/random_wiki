Aziz Zekai Apaydın  (1884,  Graveşka ,  Bosna  - 29 Nisan 1954,  İstanbul )  Türkiye Cumhuriyeti 'nin kuruluş yılları hükümetlerinde Tarım Bakanlığı,  Millî Savunma Bakanlığı  gibi görevlerin yanı sıra  Londra  ve  Moskova  Büyükelçiliği gibi kilit görevlerde bulunan devlet ve siyaset adamıdır.

1884 yılında  Bosna 'da  Graveşka 'da doğdu. Orta ve lise öğrenimini  Aydın  Rüştiyesi ve  İzmir  Merkez İdadisinde tamamladıktan sonra  Mülkiye  Mektebine girdi.  1903  yılında Mülkiye mektebinden mezun oldu.  1903  yılında Yüksek Kısmını bitirerek İzmir Vilayeti Maiyyet Memurluğuna atandı.  1907  yılında  Vulçetrin  Kaymakamı oldu. 1908-1913 yılları arasında  Palanga ,  Uşak ,  Eskişehir  ve  Beykoz  Kaymakamlıklarında bulundu. Mayıs  1914  tarihinde Mersin Mutasarrıflığına getirildi. Ekim  1916  tarihinde  Kayseri , Haziran  1917  tarihinde  Eskişehir  Mutasarrıfı oldu.  Damat Ferit Paşa  Hükümeti tarafından Ocak  1919  tarihinde görevinden görevinden alındı. Arandığını ve tutuklanacağını öğrenince gizlice Bosna'ya gitti.

Millî Mücadelenin  başlaması ile yurda dönerek  Adana  Cephesinde gönüllü olarak çalıştı.  27 Ağustos   1920  tarihinde Adana'dan milletvekili seçilerek  TBMM 'ye katıldı. Bu dönem içinde Eskişehir  İstiklal Mahkemesi  üyeliği, Hariciye vekili  Bekir Sami Bey  Başkanlığındaki heyetin içinde  Londra Konferansı 'nda TBMM hükümeti murahhaslığı,  Lozan Konferansı 'nda murahhas heyeti müşavirliği yaptı.

TBMM II. Dönemde  Aydın Milletvekili seçildi.  2. İnönü Hükûmeti 'nde Ziraat Vekili oldu.  18 Ekim   1924  tarihinde Londra Büyükelçiliği'ne,  6 Mayıs   1925  tarihinde Moskova Büyükelçiliği'ne atandı. 1930-1935 yılları arası  5. İnönü Hükûmeti 'nde Millî Savunma Bakanı oldu.  TBMM 3. Dönem ,  TBMM 4. Dönem  ve  TBMM 5. Dönem 'de  Diyarbakır 'dan milletvekili seçildi.  9 Temmuz   1935  tarihinde ikinci defa Moskova Büyükelçiliği'ne atandı. 1937 yılındaki  Trakya Manevraları 'na katılarak yabancı heyetlere eşlik etti. Eylül  1939  tarihinde yeni  Cumhurbaşkanı   İsmet İnönü  ile aralarında  II. Dünya Savaşı  ile alakalı çıkan fikir ayrılıkları yüzünden kendi isteği ile emekliye ayrıldı.

29 Nisan   1947  tarihinde  İstanbul 'da vefat etti.