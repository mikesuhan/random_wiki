Kızıl Tehlike  ya da  Kızıl Panik ,  Amerika Birleşik Devletleri  (ABD) tarafından ilk olarak 1919-1920 yılında politik aktivistlere ve  sosyalistlere  karşı başlatılan  antikomünist  propagandaya verilen ad. Ardından  II. Dünya Savaşı 'nı izleyen 1947-1957 yılları arasında tekrar Amerika Birleşik Devletleri içerisindeki ve dışarısındaki  komünistlerin  federal hükümeti yıkıp, yerine komünist bir düzen getirmesi tehlikesine karşı yürütüldü.

Birinci Kızıl Tehlike, 1917 yılında  Rusya 'da gerçekleştirilen  Ekim Devrimi ’nin ardından  sosyalizmin  politik etkinliğinin artmasına karşı başlatıldı. Aslında  “Kızıl Tehlike”  terimi Amerika Birleşik Devletleri yönetiminin komünizm korkusunu ifade etmektedir. 1920’lerde  anarşist , komünist ve diğer radikal  sol  grupların toplamı 150,000 civarında idi. Bu sayı o dönem ki Amerika Birleşik Devletleri nüfusunun yaklaşık %0,1'dir.

Komünizm korkusunu tetikleyen asıl olay ise 1919 yılında yaşanan işçi  grevleri  idi. Boston polisi, yüzbinlerce metal ve kömür madencisi  grevlere  çıktı. Amerika Birleşik Devletleri tarafından bunun örgütleyicisi komünistler olarak görüldü. 1920 yılında başlatılan  "komünist avı"  ile beraber 6,000 civarında politik aktivist, ABD’nin “Kızıl Tehlike” adını verdiği  anti-komünist  propagandasına dayanılarak hapse atıldı. Ardından 1920-1930 yıllarında ABD’de anti-komünist propagandaların yapıldığı bir kültür inşa edildi. [1]

İkinci Kızıl Tehlike diye adlandırılan ( McCartyhism  olarak da bilinir)  II. Dünya Savaşı ’nın ardından  Sovyetler Birliği  ve  komünizme  duyulan çekinceye karşı başlatılan karşı siyasi propagandadır. Sovyetler Birliği’nin  II. Dünya Savaşı ’nda kazandığı başarılar, komünizmin yükselişi,  Doğu Avrupa 'da ve  Çin ’nde komünist partilerin iktidara gelmesi gibi faktörler Amerika Birleşik Devletleri yönetimini paniğe düşürmüştür. Amerika Birleşik Devletleri hükümeti içerisinde çalışan bazı kişiler bile  “Komünist şüphesiyle”  işlerinden olmuşlardır. [2]  Savaş sonrası dönemde  Sovyet Birliği ’nin bir dünya gücü haline gelmesi, silah teknolojisinin gelişmiş olması ve Amerika Birleşik Devletleri içerisindeki komünistlerin Sovyetler Birliği'ne bilgi sızdırabileceği korkusu ABDli hükümet yetkililerini korkutmuştur. [3]