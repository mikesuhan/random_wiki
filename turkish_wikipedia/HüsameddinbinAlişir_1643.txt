Hüsameddin bin Ali Şîr  (tam adı:  Hüsam’ed- Dîn  bin  Kerîm’ûd-Dîn [1] [2]  bin  Muzaffer’ûd-Dîn-i Ali Şîr ),  Selçuklu  askeri.

Muzaffereddin bin Alişîr 'in torunu,  Kerimüddin Alişîr 'in oğlu,  Germiyanoğulları Beyliği 'nin kurucusu  Emir Şehabeddin Gazi bin Alişîr  ve  I. Yakub Bey 'in ağabeyi.

III. Gıyaseddin Keyhüsrev  zamanında 1277'de  Meliki Zahir Baybars ,  Moğolları  ve  Selçuklular 'ı  Elbistan 'da mağlup edip Kayseri'yi işgal etmişti.  Baybars 'ın  Moğollar 'ı yendiğini haber alan  Karamanoğlu Mehmed Bey , Kırım’da bulunan eski  Anadolu Selçuklu  Hükümdarı  II. İzzeddin Keykâvus ’un oğullarından Alâeddin Siyavuş’u da (Cimri) yanına alarak harekete geçti. [3]  Karamanoğlu Şemseddin Mehmet Bey Konya'yı da zaptedip Alâeddin Siyavuş’u tahta geçirdi ve halkı itaat ettirdi. [4]  Yine aynı sene sonunda  Karamanoğulları  ve  Cimri , Akşehir tarafında Selçuk ordusunu mağlup ederek vezir  Sahip Ata Fahrettin Ali 'nın oğulları Taceddin Hüseyin ve Nâsıreddin Hasan'ı katlettiler ve  Selçuklular 'a yardım eden  Germiyan  askeri de gerisin geri giderek firar ettiler. [5]  Fakat Moğollar'ın müdahalesi neticesinde  Karamanoğlu Mehmed Bey  ortadan kaldırılınca tek başına kalan Alâeddin Siyavuş (Cimri), Anadolu'daki Türkmenler'i etrafında toplayarak müstakil bir hükümdar gibi hareket etmeye başlamıştı. [6]  1277'de  III. Gıyaseddin Keyhüsrev  tekrar asker toplayarak Cimri üzerine gönderdi. [7]   III. Gıyaseddin Keyhüsrev 'in askerleriyle Cimri arasında geçen son savaş gece karanlığına ve şiddetli bir yağmura tesadüf etmişti. O esnada Germiyanlı olan Hüsameddin bin Alişîr Cimri'yi ayağına giydiği kırmızı çizmeden tanımış ve yakalamışlardır. [8] [9]