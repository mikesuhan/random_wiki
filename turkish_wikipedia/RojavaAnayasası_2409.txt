Rojava Anayasası  veya  Rojava Kantonları Anayasası , resmî adıyla  Rojava Toplumsal Sözleşmesi , [1]   Suriye 'nin  Rojava  olarak bilinen ve kendi  özerkliğini  ilan eden bölgesinin geçici  anayasasıdır . Rojavalıları temsil ettiğini ileri süren  Demokratik Birlik Partisi 'nin 29 Ocak 2014 tarihinde kontrolü altındaki üç Rojava kantonunun Suriye devletinden özerk olduğunu ilan etmesiyle kabul edildi. Anayasanın 12. maddesinde, Rojava'nın "gelecek Suriyesi’nin bir parçası" olduğu ve Suriye'de kurulması beklenen, merkeziyetçi olmayan bir  federal  yönetim sistemine örnek olacağı belirtilmektedir. [2]

Kürtler ,  Araplar ,  Süryaniler  ( Keldani  ve  Arami ),  Türkmenler ,  Ermeniler  ve  Çeçenler 'i demokratik özerk bölgelerin halkları olarak tanımlayan anayasanın çeşitli maddelerinde  azınlık hakları ,  cinsiyet eşitliği  ve  demokratik konfederalizme  değinilmektedir.