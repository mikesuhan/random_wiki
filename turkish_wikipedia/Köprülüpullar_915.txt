Köprülü pullar  ( ing. stamp gutter ) büyük kâğıtlara iki tabaka pulun birbirine bitişik olarak basılmasına verilen isimdir.

Normal olarak pul tabakaları yan yana basılsa bile daha sonra satışa sunulmadan önce tabakalar giyotinle kesilerek ayrılır. Köprülü pullarda giyotinle keserek ayırma işlemi yapılmaz ve birlikte satışa sunulurlar. Tabakaların bitişik satılması bazen yanlışlıkla yapılabileceği gibi posta idaresi tarafından özel olarak da yapılabilir.

Türkiye Cumhuriyeti posta idaresi 1980 yılından sonra sürekli seri Atatürk pullarından bazılarını köprülü tabaka olarak satışa sunmuştur. Ayrıca köprü üzerinde yazılar veya desenlerde bulunmaktadır. 100'lük tabakalar halinde basılan bu pullar sürekli seri olduğu için tirajları yüksektir ve bu nedenle katalog fiyatları da düşüktür. Bunun aksi durumu da olabilir, söz gelimi 20 milyon adet basılan bir pul için iki köprülü tabaka 100+100=200 puldan oluşacağı için pulların köprülü olanları sadece 2 milyon adettir. Bu durumda köprülü olan pullar doğal olarak daha nadirdir ve daha yüksek fiyattan alıcı bulabilirler.

Birbirinden köprü ile ayrılan iki pul köprülü çift olarak adlandırılır, köprü ile ayrılmış en az dört pul ise köprülü blok olarak adlandırılır.

Genellikle tabakaları ayıran köprünün genişliği normal bir pulun genişliğine eşit olur.