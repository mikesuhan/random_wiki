Porsche 935 ,  Le Mans 24 Saat  yarışları için  Porsche 911  Turbo (930) platformunda tasarlanmış yarış otomobili. 2.4 litre motorundan 850 HP'ye kadar güç alınabilmekteydi.  1979 'da Le Mans'ı kazanmıştır.

Porsche 935'ler, Dünya Spor Otomobil şampiyonası ( World Sportscar Championship ), IMSA GT Şampiyonası ( IMSA GT Championship ) ve Almanya Spor Otomobil Şampiyonası ( Deutsche Rennsport Meisterschaft - DRM ) gibi birçok farklı seride yarışmıştır. Genellikle Porsche 935'in katıldığı yarışlarda, 935'lerin müşteri modellerinin de ulaşılabilir olması sebebiyle galibiyet mücadelesi en az beş 935 arasında geçerdi. Aracın büyük  turboşarjörünün  mekanik  yakıt enjeksiyonuyla  kontrol edilmesi ve pilotun ayağını gazdan çekmesi ve tekrar gaz vermesi sırasında oluşan turbo gecikmesi ile egzozdan çıkan devasa alev topu ve aracın çok yüksek (800-850 bhp) motor gücü sebebiyle 935'lerin katıldığı yarışlar seyirciler arasında popülerdi.