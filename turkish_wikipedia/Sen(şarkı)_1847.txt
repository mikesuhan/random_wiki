" Sen ", Türk şarkıcı  Gülben Ergen 'in 2013 çıkışlı ilk EP albümü  Sen 'in çıkış şarkısı.

Şarkının sözü ve müziği  Mert Ekren  tarafından hazırlandı. Düzenlemesini ise Taşkın Sabah yaptı. [1]  2014 yılında Türkiye’deki 20. yılında  Rinso ’nun yüzü olması için tüketicilerine yönelttiği “Rinso kadınını en iyi kim temsil eder?” sorusunun yanıtı olarak Gülben Ergen seçildi. Rinso marka yetkilileri yaptıkları araştırmada elde ettikleri sonuçlara göre: "Gülben Ergen, yaşadığı hayattan keyif aldığı için tek düze değil çok yönlü olmayı, hayata karşı çocuksu bir merak taşımayı, içinde olduğu her duruma pozitif ve tatlı bir mizah duygusu ile bakmayı simgeliyor. Marka hayranlarımızın bu nedenle Rinso kadınlarının hayata bakışının somutlaşmış hali olan Ergen’i tercih ettiğine inanıyoruz." yorumu yaptılar. Ergen, 2014'te Rinso reklamlarında oynadı ve bu reklam için "Sen" şarkısını yeniden düzenledi. Şarkı reklam filminin müziği olarak kullanıldı. [2]  Reklam filminin yönetmenliğini ise İlkay Kopan yaptı. [3]

Video klip EP ile birlikte aynı tarihte 20 Haziran'da müzik ekranlarında yayımlanmaya başlandı. Klibin çekimleri  New York ’ta gerçekleştirildi. Klibin çekimleri 3 günde tamamlandı. Klipte Ergen'e  Amerikalı  tiyatro oyuncusu ve model James Lee Taylor eşlik etti. Klipte 17 kişilik bir ekip çalıştı. Görüntü yönetmeni Uğur Becer’in yanı sıra 3 tane görüntü yönetmeni asistanı bulundu. Ergen’in makyözü  Japon  Yuko Takahashi, kuaförü Takashi Ashizawa’ydı. Stylingini Riassa Vanessa hazırladı. Klibin yönetmenliğini ise  Nihat Odabaşı  üstlendi. [4]

Ergen, 14 Ağustos tarihinde  Sen  EP albümünün ikinci video klibi olarak "Sen (Akustik Versiyon)" şarkısına klip çekti. İlk klipte olduğu gibi bu klipte de Ergen'e James Lee Taylor eşlik etti. Klibin çekimleri  Bodrum 'da gerçekleşti. Klibin yönetmenliğini yine Nihat Odabaşı yaptı. [5]