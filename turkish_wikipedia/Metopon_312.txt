Metapon  (5-metilhidromorfon hidroklorür),  1948 'de  analjezik  etkisi keşfedilmiş,  hidromorfonun  metillenmiş türevi olan bir  opiat  ilaçtır. [1]  Metaponun analgesik etkisi  morfinden  3 kat fazla toksik etkisi ise morfinden azdır. Tedavi  dozunun  solunum merkezi üzerinde zararlı etkisi yoktur. Alışkanlık yapma özelliği morfinden azdır. Ağızdan alındığı zaman da analgesik tesiri kuvvetlidir. Tedavi dozu 5–10 mg'dır.

Tebainin  hidrojenasyonuyla elde edilen dihidro tebain, metilmagnezyum iyodür ile  Gringard reaksiyonuna  sokulur. 5 mevkiine metil (-CH 3 ) bağlanması  eter  köprüsünün açılması ve  enol -eter bağının hidrolizi sonucunda 5-metildihidrotebainon elde edilir. Bu ürün  bromlandırılır . Elde edilen 5,7-dibrom türevinin  potasyum hidroksit  (KOH) çözeltisi ile reaksiyonuyla  furan  halkası kapanarak  oksijen  köprüsü tekrar oluşur. Oluşan 7-brom-5-metildihidrokodeinon,  palladyum  ile katalitik indirgenirse 7-brom uzaklaşır.  Hidrojen bromür  (HBr) ile de ısıtılarak metoksi grubu  hidroksil  (-OH) grubuna dönüştürülür.