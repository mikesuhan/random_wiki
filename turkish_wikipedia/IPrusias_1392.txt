I. Prusias  Cholus ( Yunanca : Προυσίας ὁ Χωλός) ( MÖ 243-182 yıllarında yaşadı, MÖ 228-182 yılları arasında hükümdarlık sürdü) Bitinya kralı, Ziaelas'ın oğlu.  Bursa  (Prusa) şehrinin kurucusu ve isim sahibidir.

Makedonya kralı II. Demetrius'un kızı III. Apama ile siyasi bir evlilik yaptı.

Prusias,  Byzantion 'a karşı savaştı (MÖ 220), sonrasında I. Nicomedes'in daveti üzerine İstanbul Boğazı'na yerleşen Galatları yenilgiye uğrattı. Bitinya krallığının sınırlarını Pergamum kralı  I. Attalus  ve Karadeniz kıyısındaki Heraclea Pontica ile yaptığı bir dizi savaş sonucunda genişletti. Makedonya kralı  V. Philip , MÖ 202'de  Keios  ve  Myrelia 'yı verdi. Bu yerleşim yerlerinin adını Prusias ve Apameia olarak değiştirdi. Hannibal'ın Roma ile olan savaşında, yaptığı antlaşma gereği tarafsız kaldı. III. Apama'dan II. Prusias isminde bir oğlu oldu.