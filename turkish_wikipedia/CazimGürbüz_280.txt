Cazim Gürbüz  (d. 14 Aralık 1948,  Bayburt ), Türk siyasetçi, yazar ve yeminli mali müşavir.  Hak ve Eşitlik Partisi  Eski Genel Başkanı. [1]  1948 yılında, Bayburt'ta doğdu. Bu görevlerin ardından, bir süre özel sektörde çalıştıktan sonra, uzun yıllar Serbest Muhasebeci Mali Müşavir olarak hayatını sürdürdü. 2000-2001 yıllarında Toprak Mahsulleri Ofisi Genel Müdürlüğü Yönetim Kurulu üyeliği yaptı. 2001 yılında, girdiği mesleki sınavı kazanarak Yeminli Mali Müşavir oldu. Evli ve iki çocuk babası ve bir torun sahibi olan Câzim Gürbüz, Kocaeli-İzmit'te oturuyor ve Yeminli Mali Müşavir olarak ekmeğini kazanıyor. [2]

Atatürk Üniversitesi İşletme Fakültesi'ni bitirdi. Erzurum Meslek Yüksek Okulu'nda iki yıl Banka Muhasebesi ve Ticari Hesap dersleri verdi.

Ziraat Bankası'nda memurluk, Tekel ve Türk Standartları Enstitüsü'nde başmüdürlük ve bölge müdürlüğü görevlerinde bulundu. Bir süre özel sektörde çalıştıktan sonra, uzun yıllar Serbest Muhasebeci Mali Müşavir olarak hayatını sürdürdü. 2000-2001 yıllarında Toprak Mahsulleri Ofisi Genel Müdürlüğü Yönetim Kurulu üyeliği yaptı. 2001 yılında, girdiği mesleki sınavı kazanarak Yeminli Mali Müşavir oldu. Câzim Gürbüz, Kocaeli-İzmit'te oturuyor ve Yeminli Mali Müşavir olarak ekmeğini kazanıyor. [2]

Şiir Defteri Yayınları arasından çıkan ve 1990 ile 1993 yıllarında birinci ve ikinci baskıları yapılan "Ateşkes Çağrısı" ile 1993 yılında yine aynı yayınevince yayımlanan "Saman O Yana, Buğday Bu Yana" ve 2007 yılında Sone Yayınları’nca yayımlanan “Türk’e Baştan Başlamak” adlı üç şiir kitabı var. Şiir Defteri Dergisi'nin 1992 yılında açtığı yarışmada, dergi okurlarının oylarıyla, "İkinci Ürün" adlı şiiri, ikincilik ödülü aldı. 2007 yılında “Edebiyatlaşan Vergiler/Vergi Ve Muhasebede Çok Bilinmeyenler” adlı araştırma-İnceleme türü bir kitabı Bilgeoğuz Yayınları’nca yayımlandı. Yazarın 2007 ve 2008 yılında Sone Yayınları arasından dört kitabı daha çıktı; bunlar; Nikolay’ın Av Köşkü (Öykü), Türk’e Baştan Başlamak (Şiir) ve Hazar Üstüne Yazılanlar (Deneme) ve Cennet’in Kütüphanesi (Deneme) adlarını taşımaktadırlar. Cazim Gürbüz’ün 2008 yılında Kora Yayınları’nca bir gülmece öykü kitabı yayımlandı, adı: “Gelin Bizi Ayırt Edin Ulan”. Yazarın 2009 yılında yayımlanan kitapları ve yayınevleri ise şöyle: “Atatürk Ekonomisi ve Beş Destan Adam” (Asya-Şafak Yayınları), Oyunlar ve Senaryolar-1 (Sone Yayınları) 1992 yılında Azerbaycan Yazarlar Birliği'nin davetlisi olarak Azerbaycan'a da giden Yazar’ın; şiir, öykü ve yazıları pek çok dergi ve gazetede yayımlandı. [2]

Câzim Gürbüz, amatör olarak, gazeteciliğin haberden köşe yazısına, röportaja dek, birçok dalında ürünler verdi. Türk Haberler Ajansı, Güneş ve Ortadoğu gazetelerinde muhabirlik yaptı. Köşe yazarlığına Ortadoğu Gazetesi’nde başlayan Gürbüz, 1998-2003 yılları arasında aralıksız olarak Büyük Kurultay Gazetesi'nde haftalık kültür-sanat yazıları yazdı. Aralık 2003'den bu yana, haftalık yazılarına Yeniçağ Gazetesi'nde devam ediyor. [2]

1980 öncesinde, Milliyetçi Hareket Partisi Erzurum İl Yönetim Kurulu üyeliği ve Gençlik Kolu 2.Başkanlığı yapan Cazim Gürbüz, 2003 yılında Kocaeli MHP İl Başkan Yardımcılığı görevinde bulundu. 2008 Haziran ayı içinde MHP’den istifa ederek, 4 Eylül 2008 tarihinde Osman Pamukoğlu önderliğinde kurulan Hak ve Eşitlik Partisi’nin kurucuları arasında yer aldı. Gürbüz, bu partide, Eğitimden Sorumlu Genel Başkan Yardımcısı ve Teftiş Kurulu Başkanı olarak da görev yaptı. [2]

Hak ve Eşitlik Partisi  Kurucu Genel Başkanı  Osman Pamukoğlu   Haziran 2015 Türkiye genel seçimleri 'in de  İstanbul  3. Bölgeden bağımsız milletvekili adayı olmak için genel başkanlıktan istifa etmiştir. MYK üyesi Cazim Gürbüz 1 Mart 2015 tarihinde Genel Başkanlık görevini vekaleten üzerine almıştır.

Haziran 2015 Türkiye genel seçimleri 'in gerçekleşmesinin ardından durum değerlendirmesi ve yeni yol haritasının belirlenmesi için partiyi olağan üstü kurultaya götürmüştür. 21 Haziran 2015 tarihinde yapılan 7. olağanüstü Kurultayda seçim sonuçları değerlendirilmiş ve yeni bir strateji belirlenmiştir. [3]

Belirlenen yeni strateji kapsamında Osman Pamukoğlu'nun partinin onursal başkanı ve hareketin lideri olarak kalmakla birlikte Genel Başkanlığını devretmesi kararlaştırılmıştır. Örgütün merkezi dahil bağlı tüm teşkilatlarının yenilenmesi kararı alınmıştır. Bu kararların görüşülmesi için 11 Temmuz 2015 tarihinde Genel Kurulun tekrar toplanması kararlaştırılmıştır.

Cazim Gürbüz, 11 Temmuz 2015 tarihinde toplanan Genel Kurul'da aday olmamıştır. Genel başkanlık görevine  Recep Bakırcı  seçilmiştir. Türk siyasi tarihinde bir ilk, dünya tarihinde de örneğine az rastlanır bir kararla parti yeni bir reforma imza atmıştır. Parti Meclisi ve Merkez yürütme kurulunun %60 gençlerden oluşturulmuştur. Tüm il ve ilçe teşkilatları feshedilerek tamamını yeniden kurmak üzere gençlere görev verilmiştir. [4]

Evli ve iki çocuk babası ve bir torun sahibi.