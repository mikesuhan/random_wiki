Çeşmeören ,  Çorum  ilinin  Merkez  ilçesine bağlı bir  köydür .

Köyün adının nereden geldiği ve geçmişi hakkında bilgi yoktur. Köyün eski ismi Harzadın'dır. Mezarlık incelendiğinde, köyün en az 200- 300 yıllık geçmişinin olduğu görülecektir.

Köy düğünlerinin vazgeçilmez yemeği keşkektir. Gençler birbirlerine ne zaman evleneceksin diye sormazlar. "Ne zaman keşkeğini yiyeceğiz" diye sorarlar. Yolda karşıdan karşıya geçmek isteyen kadınlar, yoldan geçen bir erkek varsa saygı ifadesi olarak erkeğin geçmesini beklerler "erin yolu kesilmez mantığıyla" Yine düğünlerin vazgeçilmez figürlerinden biri de Çorum halayıdır. Perşembe günü dikilen bayrakla başlayan düğün, Pazartesi günü duvak ile "gelinin çeyizinin sergilenmesi" sona erer. Yine gelin alma öncesi "güya donatma" yapılır. Damada köyün erkekleri huzurunda damatlık elbiseleri giydirilir. Erkekler kış döneminde köy odalarında bir araya gelirler. Sohbet ederler. "Ekmek etme" kadınlar için toplanma alanlarıdır. Bir araya gelen 6-7 kadın hem ekmek yaparlar, hem de köydeki havadisler hakkında birbirlerini bilgilendirirler !!

Çorum merkezine 15 km uzaklıktadır. Ahilyas, Büğdüz ve Abdalata köyleri arasındadır. Engebeli arazisi yoktur. Köyün oldukça geniş alanlara yayılan meraları vardır. Köyün topraklarının büyük bölümünde kum vardır. Bu kumlar inşaat sektöründe kullanılmaktadır. Kumların çıkarıldığı çukurlarda biriken sularla tarlalar sulanmaktadır

Köyün iklimi,  Karadeniz iklimi  etki alanı içerisindedir.

Köyün ekonomisi  tarım  ve  hayvancılığa  dayalıdır. Arpa, buğday, şeker pancarı, soğan, domates, en çok üretilen ürünlerdir. Arazilerin yarısında sulu tarım yapılabilmektedir. Köyün büyükbaş hayvanlarını otlatmak için ortak çoban tutulmuştur. Civardaki fabrikalarda çalışıp köyde ikamet edenler vardır.

Köyde  ilköğretim  okulu vardır. Köyün  içme suyu  şebekesi vardır  kanalizasyon  şebekesi vardır.  PTT  şubesi ve PTT acentesi yoktur.  Sağlık ocağı  vardır ancak sağlık evi yoktur. Köye ulaşımı sağlayan yol  asfalt  olup köyde  elektrik  ve sabit  telefon  vardır. Köye yatılı bölge ilköğretim okulu yapıldı. Köyün(köy konağı)da bulunmaktadır . Bulunan su kaynakları ortak kullanım için su deposuna bağlandı. Meralarda hayvanların su ihtiyacını karşılamak için çeşmeler yaptırıldı. Köyün camisinde iyileştirme çalışmaları yapıldı. Yeni şadırvan yapıldı. Mavi akım doğalgaz hattının ana boruları köyün arazisinden geçmektedir. Hattın geçtiği topraklar kamulaştırılmıştır.