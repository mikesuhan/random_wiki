Klavye  Bazı  müzik  aletleri ve cihazlarında bulunan, çoğunlukla  kaldıraç  mekanizmasına sahip tuşlardan oluşan takım. Klavye aynı zamanda klavyeye sahip  elektronik  müzik cihazları için de kullanılan genel bir terimdir veya Parmakla basılan tuşlara bağlı olarak, sabit bir eksen üzerinde hareket eden kollardan oluşan mekanizma.

Klavyeler kendi aralarında mekanik yapı, malzeme, tuş ölçüsü ve sayısı açısından farklılıklar gösterseler de benzer bir görünüm taşırlar.  Piyano , elektronik piyano,  klavsen , kilise orgu,  akordiyon  ve melodika klavyeli müzik aletlerinden bazılarıdır.

Latince clavis (anahtar) sözlüğünden gelir. Yazı makinasında ve klavyeli müzik makinasında kullanılır. Yazı makinalarında, makinenin kapsadığı harfler ve bunların diziliş sırasına göre çeşitli klavyeler vardır. Türkiye'de 1955 yılında 42 tuşlardan 46 tuşluya kadar birkaç tip standart Türk klavyesi kabul edildi. Klavyeli müzik aletleri ise başlıca org,  klavsen  ve  piyanodur . Genellikle ıhlamur ağacından yapılan tuş, madeni bir destek üzerinde dengelenir. Klavye, telli çalgılara XI. yy'dan başlayarak uygulandı. XV. yy'da ayak klavyesi kullanılmaya başlandı. XVII. yy'da da el ve ayak klavyeleri arasındaki bağlantı kaldırıldı.