Takse pulu  posta ücreti ödenmeyen gönderilerden cezalı posta ücreti alınmasında kullanılan pulların adıdır.

Mektup veya kartpostal gibi posta gönderilerine posta idaresi tarafından belirlenen ücret tarifelerine uygun olarak pul yapıştırılması gereklidir. Ancak kullanılan pulların posta ücret tarifesine uymaması veya pulların kullanımdan kaldırılmaları nedeni ile geçerli olmaması gibi nedenlerden, bazen ise posta kutularından, üzerine hiç posta pulu yapıştırılmadan atılan gönderiler çıkması nedeni ile posta ücretinin alıcıdan istenmesi söz konusu olmaktadır. Bu gibi durumlarda alıcı posta ücret tarifesinde belirtilen ücreti cezalı olarak ödemek zorundadır, bu ücretin ödenmesi takse pulları kullanılarak yapılmalıdır. Ancak uygulamada postanelerdeki görevlilerin işlerinin yoğunluğunun artması nedeni ile yakın dönemlerde takse pulları yerine sıklıkla normal posta pulları kullanıldığı görülmektedir. Posta idaresi tarafından en son 1936 yılında takse pulları bastırılmış ve bu pulların pek çoğu kullanılmadığı için posta idaresinin elinde kalmış ve 1959 yılında  sürşarjlanarak  kullanılmıştır.