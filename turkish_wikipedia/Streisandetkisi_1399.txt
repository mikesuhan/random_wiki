Streisand etkisi  ya da  Streisand efekti ; saklanmaya, gizlenmeye,  sansürlenmeye  veya kaldırılmaya çalışılan bir bilginin genellikle  internet  gibi araçlarla daha geniş kitlelere ulaşması fenomenidir.

Bu etki adını 2003 yılında  Malibu 'daki  malikanesinin  fotoğraflarını yayın organlarından kaldırmaya çalışan fakat fotoğrafların daha çok yayılması ile bilinen Amerikalı  Barbra Streisand 'dan almıştır.

Türkiye'de Streisand etkisi, Yusuf Yerkel etkisi olarak da bilinmektedir. [ kaynak belirtilmeli ]  Başbakanlık Müşaviri Yusuf Yerkel, 13 Mayıs 2014'te Manisa'nın Soma ilçesinde meydana gelen maden faciasında 301 kişinin ölmesine karşı toplanan ve olayı protesto eden halktan bir kişiyi yerde tekmelemesi halkta büyük bir kızgınlığa neden olmuştur. [1]  Ekşisözlük'te hakkında girilen entrylere Ankara 3. Sulh ceza Hakimliği 2015/4662 d.iş sayılı 03/12/2015 tarihli kararı uyarınca erişimi yasaklatmıştır. [2]  Ancak bu sansürleme çabası, daha büyük bir kızgınlığa yol açarak Ekşisözlük'te kendisi hakkında girilen entry sayısını artırdığı gibi, bu olayın daha geniş kitlelere ulaşmasını da sağlamıştır. [3]