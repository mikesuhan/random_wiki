Sir Walter Norman Haworth  (d. 19 Mart 1883,  Chorley ,  Lancashire  - ö. 19 Mart 1950,  Barnt Green ,  Worcestershire ) Britanyalı kimyager.  Birmingham Üniversitesi 'nde çalıştığı dönemde,  askorbik asit  (vitamin C) üzerine çığır açan çalışmaları ile tanınır.

1937 yılında " karbonhidratlar  ve vitamin C hakkındaki araştırmaları için"  Nobel Kimya Ödülü 'nü kazandı. Bu ödülü, diğer  vitaminler  üzerine yaptığı çalışmalar için bu ödüle nail görülen İsviçreli  Paul Karrer  ile paylaştı.

Babası tarafından işletilen bir  muşamba  fabrikasında bir süre çalıştıktan sonra, 1903 yılında  Manchester Üniversitesi 'ne girmeye karar verdi ve burada kimya okudu.  Master  danışmanlığını  William Henry Perkin, Jr. 'in yaptı. Masterını tamamladıktan sonra danışmanlığını  Otto Wallach 'ın yaptığı  Göttingen Üniversitesi 'nde doktorasını tamamladı.

1912 yılında  İskoçya 'daki  St Andrews Üniversitesi 'nde okutman oldu ve burada  Thomas Purdie  (1843–1916) ve  James Irvine  (1877–1952) ile birlikte karbonhidrat kimyası üzerine araştırmalar yaptı. Haworth, 1915'te basit şekerler üzerine çalışmaya başladı ve; günümüzde  Haworth metilasyonu  olarak adlandırılan  metil sülfat  ve alkali kullanarak şekerlerin  metil eterlerinin  hazırlanması için yeni bir yöntem geliştirdi. Ardından  disakkaritlerin  yapısal özellikleri üzerine araştırmalar yapmaya başladı.

I. Dünya Savaşı  sırasında  Britanya hükümeti  için ilaç ve kimyasalların üretilmesi için, St Andrews Üniversitesi'nde laboratuvarlar organize etti. 1920 yılında  Durham Üniversitesi 'nde organik kimya profesörü olarak görevlendirildi. Üç yıl sonra,  Birmingham Üniversitesi 'nde Kimya dalında Mason Profesörü ( Mason Professor of Chemistry ) oldu.

1934'te,  vitamin C 'nin sentezlenmesini mümkün hale getiren Britanyalı kimyager Sir  Edmund Hirst  ile çalıştı.

Kağıt üzerinde, şekerlerin üç-boyutlu yapısının gösterilmesi için basit bir tasarım geliştirdi. Bu tasarım, günümüzde  Haworth projeksiyonu  olarak bilinmekte ve halen biyokimyada yaygın şekilde kullanılmaktadır. [1]

1947 yılında şövalye oldu. 19 Mart 1950 tarihinde, 67. doğum gününde, öldü.