Koroner dolaşım ,  kalbi  besleyen  damarlarda   kanın  dolaşımıdır. Kalbin kas dokusu ( miyokard ) o kadar kalındır ki, kalp kanla dolu olmasına rağmen kanın kas dokusunun derinliklerine ulaşması için koroner damarlara gerek vardır. Miyokarda oksijenli kan taşıyan damarlar koroner arter, oksijeni alınmış kanı kalp kasından götüren damarlar ise  kardiyak ven  olarak adlandırılır.

Kalbin yüzeyinden giden koroner  arterler  epikardiyal koroner arterlerdir. Bu arterler, sağlıklı iken, miyokardın ihtiyacına yetecek kadar bir koroner kan akışı sağlayacak şekilde kendilerini düzenler. Göreli olarak dar olan bu damarlar, sıkça  aterosklerozdan  etkilenip tıkanabilirler, bunun sonucunda  anjina  veya  kalp krizi  meydana gelir. Miyokardın içinden giden koroner arterler ise subendokardiyal koroner arterlerdir.

Vücudun diğer dokularından farklı olarak miyokard kanlanmasında  artıklık  yoktur, bu yüzden koroner arterlerin tıkanması çok kritik olabilir.

Miyokard kan dolaşım sisteminin ayrıntıları kişiden kişiye fark eder. Koroner arterlerin tam bir değerlendirmesi için  kardiyak kateterizasyon  veya  bilgisayar tomografili koroner anjiyografi  gerekir.

Genelde iki ana koroner arter vardır,  sağ koroner arter  ve  sol koroner arter . Bunların her biri aortanın başlama noktasından (kökünden), aorta kapağının hemen üstünden çıkarlar. Sol koroner arter, sol  aortik sinustan , sağ koroner arter de sağ aortik sinustan ayrılır.

İnsanların yüzde dördünde üçüncü bir koroner arter bulunur, buna posterior koroner arter denir. Ender vakalarda bir kişide tek bir koroner arter bulunabilir, bu aorta kökünün etrafında dolanır.

Bazen bir koroner arter ikili bir yapı olarak görülebilir (yani, normalde bir arterin olduğu yerde birbirine paralel iki arter bulunur).

Posterior alçalan arter  ve  posterolateral arteri  besleyen arter, koroner dominansı belirler.

Genel nüfusun %60'ı sağ-dominant, %25 kodominant, %15 ise sol-dominanttır. [1]

Papiller kaslar   mitral kapak  ( sol kulakçık  ile  sol karıncık  arasındaki kapak) ve  triküspid kapak  ( sağ kulakçık  ve  sağ karıncık  arasındaki kapak) kalbın duvarına bağlar. Eğer papiller kaslar doğru çalışmazsa sol karıncığın büzülmesi sırasında mitral kapakçıktan sızma olur. Kanın bir kısmı "geriye", sol karıncıktan sol kulakçığa gider, aortaya ve oradan vücuda yayılmak yerine. Sol kulakçığa kan sızmasına  mitral yetmezlik  denir.

Anterolateral papiller kasın iki kan kaynağı vardır:  sol anterior alçalan arter  ve  sol sirkumfleks arter . Bu yüzden koroner göreli olarak  iskemiye  (oksijenli kan yetersizliğine) dayanıklıdır. Buna karşın, posteromedial papiller kas yalnızca posterior alçalan arter tarafından beslenir. Bu yüzden bu papiler kas iskemiye daha duyarlıdır. PDA ile ilişkili  miyokard enfarktüsün  mitral yetmezliğe neden olması daha olasıdır.

Karıncık  miyokardın büzülmesi ( sistol )sırasında subendokardiyal koroner damarlar (miyokardın içine giren damarlar) yüksek karıncık içi basınç nedeniyle sıkışırlar ve subendokardiyuma kan akışı durur. Ancak, epikardiyal koroner damarlar (kalbin yüzeyi boyunca giden damarlar) etkilenmezler. Dolayısyla miyokardiyumun kanlanması kalbin gevşemesi ( diastol ) sırasında, subendokardiyal damarların düşük basınç altında oldukları zamanda olur.

Kalbin oksijen ihtiyacını karşılamak için kan akışının hızlanması yeterince oksijen sağlamaya yetmezse doku iskemisi meydana gelir, bu bir oksijen yetmezliği halidir. Anlık iskemi,  anjina  denen şiddetli göğüs ağrısı yapar. Ciddi iskemide kalp kası oksijen yetersizliğinden ölür, buna  miyokard enfarktüsü  denir. Kronik ılımlı iskemi, kalp kontraksiyonunun zayıflamasına yol açar, buna miyokard hibernasyonu (kış uykusu) denir.

Koroner dolaşımın kendine has farmakolojik özellikleri vardır. Bunların başında adrenerjik uyarılmaya duyarlılık gelir. Vücuttaki damarların çoğu  norepinefrin  ile büzülür; norepinefrin kan basıncını artırmak için vücudun kullandığı bir sempatik  nörotransmitterdir . Koroner dolaşımda norepinefrin  vazodilasyon  yapar, koroner dolaşımdaki  beta-adrenerjik reseptörlerin  çokluğundan dolayı.  Alfa reseptörlerin  agonistleri,  fenilefrin  gibi, koroner dolaşımda pek az bir büzülmeye neden olurlar.