Çavuşlu ,  Edirne  ilinin  Uzunköprü  ilçesine bağlı bir  köydür .

Köy, ismini burada çiftliği olan bir çavuştan almıştır. Köyün yeri eskiden tren yolu yamacında iken daha sonra şimdiki yerine intikal etmiştir. Köy  1919  yılında Yunan işgaline maruz kalmış ve bu işgal üç sene sürmüş olup Kasım  1922 'de sona ermiştir. 3 Kasım 1922`de on yedi kişi kursuna dizilmiştir. Şehitlik köy merkezindeki caminin yanında bulunmaktadır.

Köyün  gelenek , görenek ve  yemekleri  hakkında bilgi yoktur.  Edirne 'nin  Uzunköprü  ilçesine bağlı, yaklaşık yüz haneli şirin bir köydür. Yerel halk çiftçilik, hayvancılık ve kömürcülük ile uğraşırken köye göç eden kesim ise buradaki maden ocaklarında ve mevsimlik olarak tarımda yerel halka yardım etmektedir.

Edirne iline 110 km, Uzunköprü ilçesine 28 km uzaklıktadır.

Köyün iklimi,  Trakya karasal iklimi  etki alanı içerisindedir.

Köyün  ekonomisi   tarım  ve  hayvancılığa  dayalıdır.  Uzunköprü Tarım Borsası 'nın Türkiye Tarım Borsası'ndaki  Buğday  ve  Ayçiçeği  bakımından büyük paya sahip olmasında  Çavuşlu 'nun etkisi, tarım alanlarının genellikle güneye bakmasından dolayı büyüktür.

Madencilik

Köyün -bilinen- en önemli yer altı zenginliği linyit kömürdür. Maden ocaklarından çıkan kömür, paketlenerek satılmaktadır. Kömür satımı Türkiye genelinde hem fabrikalara hem de evlere yapılmaktadır...

Tarım ve Hayvancılık

Tarımı yapılan başlıca tarım bitkileri  ayçiçeği , buğday, süpürge, mısır, çekirdeklik kabaktır.

Küçükbaş ve büyükbaş hayvancılık yapılan köyde hayvanlara yem olarak buğday biçimiden arta kalan samanlar (balyalanarak muhafaza edilir) ve  küspe  kullanılır. Hayvanlardan elde edilen süt, günlük ihtiyaçtan fazla ise civar kasabalardaki  mandıra  sahipleri tarafından her gün akşam üzeri köy meydanından toplanır. Kesim zamanı gelen hayvanlar da yine civar kasabalardaki mezbahalara ya da kurbanlık olarak ihtiyacı olan kişilere satılır.

Köyde  ilköğretim  okulu vardır. Köyün  içme suyu  şebekesi ve  kanalizasyon  şebekesi vardır.  PTT  şubesi ve PTT acentesi yoktur. Sağlık ocağı var fakat ebe yoktur.. Köye ulaşımı sağlayan yol  asfalt  olup köyde  elektrik  ve sabit  telefon  vardır.

Alıç  •  Altınyazı  •  Aslıhan  •  Balaban  •  Balabankoru  •  Başağıl  •  Bayramlı  •  Beykonağı  •  Bıldır  •  Çakmakköy  •  Çalıköy  •  Çavuşlu  •  Çiftlikköy  •  Çobanpınarı  •  Danişment  •  Değirmenci  •  Dereköy  •  Elmalı  •  Eskiköy  •  Gazimehmet  •  Gemici  •  Hamidiye  •  Hamitli  •  Harmanlı  •  Hasanpınar  •  Kadıağılı  •  Kadıgebren  •  Karabürçek  •  Karapınar  •  Karayayla  •  Kavacık  •  Kavakayazma  •  Kırkkavak  •  Kırköy  •  Kiremitçisalih  •  Kurdu  •  Kurttepe  •  Maksutlu  •  Malkoçköy  •  Meşeli  •  Muhacirkadı  •  Ömerbey  •  Saçlımüsellim  •  Salarlı  •  Sazlımalkoç  •  Sığırcılı  •  Sipahi  •  Sultanşah  •  Süleymaniye  •  Turnacı  •  Türkobası  •  Yağmurca