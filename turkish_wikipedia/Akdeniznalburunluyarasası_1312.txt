Akdeniz nal burunlu yarasası [1]  ( Rhinolophus euryale ),  memeliler  ( Mammalia ) sınıfının,  yarasalar  ( Chiroptera ) takımının, nal burunlu yarasagiller (Rhinolopidae) familyasından bir yarasa türüdür. Akdeniz bölgesi, balkan yarımadası ve İtalya'nın bir bölümünde bulunur.

Kürkü, hafif gri bir tabana sahip ve kabarıktır. Sırt bölgesi gri-kahverengi, bazen de hafif kırmızımsı bir renk alabilirken karın bölgesi gri-beyaz veya sarı-beyazdır. [2]

Akdeniz nal burunlu yarasası nemli ve ıssız mağaralarda, çatı aralarında, han, hamam gibi boş binalarda yaşayan bir tür olarak bilinmektedir. [1]

Akdeniz nal burunlu yarasasının üreme döngüsü hakkında az miktarda bilgi mevcuttur. Fidanlıklar normalde 50 ile 400 arasında dişiyi tutarlar, nadir de olsa aralarında erkekler de bulunabilir.

Akdeniz nal burunlu yarasaları akşam karanlığında yuvalarını terk ederek sıcak tepelerde veya nispeten yoğun ağaç örtüsünde ağız ve burunlarından çıkardıkları sesle yön tayini yaparak güveleri ve diğer küçük böcekleri avlayarak beslenirler.