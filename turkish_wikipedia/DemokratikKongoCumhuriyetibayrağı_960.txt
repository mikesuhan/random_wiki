Demokratik Kongo Cumhuriyeti bayrağı  günümüzdeki kullanılan hali ile 18 Şubat 2006 tarihinde onaylanarak göndere çekilmiştir.

Ülkenin ismi ve bayrağı yıllar içerisinde birçok defa değişime uğramıştır. İlk bağımsızlığını Kongo-Kinşasa olarak kazanan ülke, 1971-1997 yılları arasında tek partili diktatör rejim döneminde Zaire olarak anılmıştır. O dönemki tek partinin bayrağından esinlenerek oluşturulan ülke bayrağı, 1997 yılında rejimin sona ermesi ile ülkenin adı ile birlikte yeniden değiştirilmiştir.

Günümüzde güncel olarak kullanılan bayrak açık mavi zemin üzerine konumlandırılmış, bayrağın göndere çekilen sol alt tarafından, dalgalanan taraftaki sağ üst bölüme kadar uzanan kırmızı renkte diyagonal bir şerit vardır. Bu şeriti dış taraftan çevreleyen aynı şekilde uzanan iki adet sarı renk şerit mevcuttur. Bayrağın dalgalanan tarafında sol üst köşede sarı beş köşeli yıldız bulunmaktadır.

Bayraktaki açık mavi zemin Kongo halkı arasındaki barışı sembolize etmektedir. Kırmızı şerit ülkesi için şehit olanların kanını, kırmızı şeriti çevreleyen sarı renk ise ülkenin refahını ifade etmektedir. Sarı renkli beş köşeli yıldız ise ülkenin birliğini, diyagonal şerit ise geleceğini sembolize etmektedir.

Bağımsızlık öncesi Kongo bayrağı 1877-1960

Zaire bayrağı 1971-1997

Dem. Kongo Cumhuriyeti bayrağı 1997-2003

Dem. Kongo Cumhuriyeti bayrağı 2003-2006