Kore'nin yeniden birleşmesi  ( Korece :  통일, 統一‎‎ ,  Tongil ),  Kuzey Kore  olarak bilinen Kore Demokratik Halk Cumhuriyeti ile  Güney Kore  olarak bilinen Kore Cumhuriyeti'nin tek bir hükûmet altında birleşmesini ifade eder. Bu birleşmeye yönelik süreç 15 Haziran 2000 tarihinde Kuzey-Güney Ortak Bildirgesi ile başlatıldı ve burada iki ülke arasında gelecekte barışçıl bir birleşme yolunda anlaşmaya varıldı. Ancak, yeniden birleşme süreci 1940'larda  bölünmesinden  bu yana siyasi ve ekonomik olarak farklılaşan iki ülke arasındaki gerginlik nedeniyle birçok zorlukla karşı karşıyadır.