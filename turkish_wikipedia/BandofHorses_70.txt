Band of Horses ,  Amerikalı  bir  rock  grubu. 2004 yılında Ben Bridwell tarafından  Seattle 'da kuruldu. Grup bugüne kadar beş stüdyo albümü yayımladı. En başarılı albüm çalışmaları 2010'de Grammy'ye aday gösterilen  Infinite Arms 'tır. Güncel üyeleri Ben Bridwell, Ryan Monroe, Tyler Ramsey, Bill Reynolds ve Creighton Barrett'tır. Beşinci stüdyo albümleri  Why Are You OK  Haziran 2016'da yayımlandı.

Ben Bridwell (vokaller, gitar) 2004'te, eski grubu Carissa's Weird'ın dağılmasından sonra, basist Chris Early ve baterist Tim Meinig ile beraber Band of Horses'ı kurdu. Kısasüre süre sonra eski Carissa's Weird grubunun lideri Mat Brooke (gitar, vokaller) da gruba katıldı. [1]  Seattle'da Iron & Wine'dan sahne almalarıyla Sub Pop müzik şirketinin dikkatini çektiler. 2005'te çıkardıkları  Tour EP  Sub Pop'un internet sayfasında ve grubun gösterilerinde satıldı.

İlk uzun albümleri Everything All the Time 2005 yılında Phil Ek yapımcılığında kaydedildi ve Sub Pop tarafından 21 Mart 2006'da piyasaya sürüldü. Dört kişilik orijinal kadronun eseri olan albümde  Tour EP 'de bulunan altı şarkının beşinin yeni versiyonları ve beş yeni şarkı bulunmakta. İsveç ve Norveç'te listelere alt sıralardan giren albümle grup İskandinavya'da küçük çaplı bir üne kavuştu. [2]  Ben Bridwell albümün sounduyla ilgili "Kayıttan önce ELO-vâri bir albüm düşünüyordum, yaylılar, klavye ve synthesizerlı bir albüm. Ama sonra, sona yaklaştıkça, daha ham bir yaklaşım yapmak istedik" dedi. [3]

9 Ekim 2007'de Phil Ek yapımcılığında Sub Pop tarafından piyasaya sürülen Cease to Begin grubun ikinci albümüdür. Ben Bridwell, Creighton Barrett ve Rob Hampton çekirdek üçlüsüne klavyede Ryan Monroe eşlik etti.

Albümün yayımlanmasının ardından Ryan Monroe daimî üye olarak gruba katıldı. Ayrıca Tyler Ramsey (gitar, vokaller) ve Bill Reynolds (bas gitar) da ekibe katıldı.

2008'de Band of Horses  Glastonbury Festival , T in the Park, Bridge School Benefit konserinde ve Roskilde Festival'de sahne aldı.

Mayıs 2009'da yapımcı Phil Ek, üçüncü Band of Horses albümünün kaydını yapmakta olduğunu bildirdi. [4]  Ben Bridwell 2009 yaz turnesi sırasında birçok defa yeni albümün adının  Night Rainbows  olacağını söylemiş olsa da, 2 Mart 2010'da yapılan bir röportajda albümün adının  Infinite Arms  olacağı bildirildi. [5]  Albümün kaydına başlanmadan önce grubu terkeden Rob Hampton yerine İsveçli gitarist Ludwig Böss geldi, ancak o da 19 Mart 2010'da ayrıldığından albümde yer almadı. [6]  Kayıt Bridwell, Ramsey, Reynolds, Barrett ve Monroe beşlisiyle tamamlandı.

14 ve 19 Mayıs 2010'da dünya çapında  Columbia , Brown ve Fat Possum tarafından piyasaya sürüldü. Albümün yapımcılığını Phil Ek'in de yardımlarıyla grup kendisi üstlendi.

Band of Horses 2010 yılında Avrupa, Kuzey Amerika, Avustralya, Yeni Zelanda ve Japonya turnesine çıktı. Bu turnede  Pearl Jam  ve  Snow Patrol 'ın önünde de sahne aldılar. 2010'da  SXSW , Sasquatch, Splendour in the Grass, Summer Sonic, Pukkelpop, Highfields, Malmo, Rock en Seine, Reading, Leeds, ACL ve Farm Aid festivallerinde sahneye çıktılar.

Infinite Arms   En İyi Alternatif Müzik Albümü  kategorisinde Grammy'ye aday gösterildi [7]  ve Q Magazine (#21) [8] , NPR Listeners (#15) [9] , Filter Magazine (#10) [10]  ve Paste Magazine (#14) dâhil birçok "2010 Yılının En İyi Albümü" listesinde yer aldı. [11]  "Laredo" şarkısına  Rolling Stone  dergisi, 2010 yılına ait en iyi 50 şarkı listesinde 28. sırada yer verdi. [12]

18 Eylül 2012'de, yapımcılığını Glyn Johns'un üstlendiği, dördüncü stüdyo albümleri  Mirage Rock,  Columbia Records  tarafından piyasaya sürüldü. [13]

24 Şubat 2014'te grubun en çok sevilen parçalarından oluşan on parçalık bir konser albümü olan  Acoustic at the Ryman 'ı yayımladılar.

17 Temmuz 2015'te Ben Bridwell ve  Iron and Wine 'dan Sam Beam  Sing into My Mouth  adlı bir cover albümü çıkardı. 10 Haziran 2016'da grubun 5. stüdyo albümü  Why Are You OK   Interscope Records  ve American Recordings tarafından piyasaya sürüldü.

Stüdyo Albümleri