Cícero João de Cézare , takma adı  Cicinho  (Telaffuzu: siˈsĩɲu Si-sin-yo) (d. 24 Haziran 1980,  Pradópolis ,  São Paulo ,  Brezilya ), Brezilyalı dünyaca ünlü eski sağ kanat oyuncusu.

Cicinho 1980 yılında  Brezilya 'nın  Sao Paulo  şehrinde dünyaya geldi. Profesyonle futbola 19 yaşında  Botafogo  takımında başlayan Cicinho bu takımda ligde yalnıca 2 maç forma giyse de kupa maçlarında gösterdiği performansla diğer kulüplerin dikkatini çekti ve 2001 yılında  Atlético Mineiro  takımına transfer oldu. 2003 sezonuna kadar 59 maçta forma giyen Cicinho, bu takımda 4 gol kaydetti. 2001 yılında yarım dönemliğine eski takımı  Botafogo 'ya kiralanan Cicinho, 9 maçta forma giydi ve 2 gol kaydetti. 2004-2005 sezonu içinse  Sao Paulo  takımına transfer olan Cicinho, bu takımla 70 maça çıkıp 12 gol atarak büyük katkı sağladı ve İspanyol devi  Real Madrid 'e transfer oldu.

Cicinho, 2006 yılında  Sao Paulo  kulübünden 4 milyon euro bonservis ücreti karşılığında Real Madrid 'e transfer oldu.006-2007 sezonunda sakatlanarak sahalardan uzak kalan Cicinho, 29 Nisan 2007 tarihinde  Athletic Bilbao  maçıyla sahalara geri döndü. Bu maçta  Ruud van Nistelrooy 'un ilk golünün ortasını açan Cicinho, bu oyuncunun attığı ikinci golde de büyük pay sahibi oldu ve  Real Madrid  bu maçı 4-1 kazandı. 2007-2008 sezonunda ise yeni koç  Bernd Schuster  tarafından kadroda düşünülmeyen Cicinho çoğu zaman  Sergio Ramos  ve  Michel Salgado 'nun arkasında kaldı. Bu durumun ardından Cicinho kulüp yönetimine başka takıma transfer olmak istediğini ve bu takımın  AS Roma  olabileceğini belirtti. Real Madrid ile 2006-2007 sezonunda şampiyonluk yaşayan Cicinho sezon sonunda 9 milyon euroya İtalya  Serie A  takımlarından Roma'ya transfer oldu.

22 Ağustos 2007'de yüksek bedelle 5 yıllık sözleşme imzalayan Cicinho, ilk yıl için €3.6M yıllık maaş ve son yıl için €4M'u bulan bir anlaşma imzaladı.(Ekstra bonus ve vergi dahil)  AS Roma  formasıyla ilk maçına ise  Palermo  karşısında  Serie A  maçında çıktı.  Ludovic Giuly  yerine maçın ikinci yarısında oyuna dahil olan Cicinho, ilk maçında 2-0 kazanan tarafta oldu. 2007 yılında takımıyla  Supercoppa Italiana 'ya ulaşan Cicinho, 2008 yılında ise  Coppa Italia  kupasını kazandı. Teknik direktörlüğe  Claudio Ranieri 'nin takıma getirilmesiyle  Marco Cassetti  ve  Marco Motta 'nın arkasında yedek alan Cicinho, 9 Şubat 2010'da ise eski takımı  Sao Paulo  takımına kiraladı. Cicinho bu takımda 6 maç forma giyerken hiç gol kaydedemedi. Roma'da geçirdiği 3 sezonun ardından ülkesi takımlarından Sao Paulo'ya kiralanan Cicinho burada geçirdiği yarım sezonun ardından tekrar Roma'ya döndü. 2010-2011 sezonunda yarım sezonluğuna  Villareal 'e kiralanan Cicinho 2012 yılında Sport Club do Recife takımına transfer oldu ve 24 maçta forma giydi.

2013-14 sezonu öncesinde teknik direktörlüğe  Roberto Carlos 'u getiren  Sivasspor  birçok takviyenin ardından sağ bek arayışına girdi ve takımın Brezilyalı antrenörü Roberto Carlos Brezilya basınına “Cicinho ile her konuda anlaştık” açıklamasında bulunmuştur. [1]  Bu açıklamanın ardından ise Sivasspor kulübü Cicinho ile 2 yıllık anlaşma sağlandığını duyurmuştur. [2]

Ayrıca  Sivasspor 'un bugüne kadar kadrosuna kattığı yabancı futbolcular arasındaki en kariyerli isim olarak dikkati çeken Cicinho, kırmızı-beyazlı ekipte forma giyecek 9. Brezilyalı oyuncu oldu. 5 Temmuz 2013 günü sözleşme imzalamak için  İstanbul 'a gelen Cicinho, "Sivasspor’a gelişim, Roberto Carlos’un buraya gelişiyle başladı. Kulübüm ile olan kontratımın bittiğini öğrendi ve görüşmelere başladık, şu anda buradayım. Sivasspor Kulübü’nü çok fazla tanıdığımı söyleyemem ama en kısaa süre içerisinde adapte olacağımı düşünüyorum. İlk hedefimiz başarılı olmak, kupalar kazanmak ve umarım benim de bu hedefler için katkım olur. Carlos ile beraber oynama ayrıcalığına eriştim ancak şu anda onun emrindeyim. Futbolculuk döneminde çok başarılıydı, teknik adamlık kariyerinde de başarılı olacağını düşünüyorum" açıklamalarında bulundu. [3]  Cicinho Sivasspor formasıyla ilk maçına ise 19 Ağustos 2013 tarihinda  Kayserispor  karşısında çıktı. Sivasspor formasıyla ilk asistini ise  Konyaspor  maçında  Ümit Kurt 'a yaptı. 31 Ağustos 2013 tarihinde oynanan ve Fenerbahçe'nin 5-2 kazandığı maçta ise Sivasspor formasıyla ilk resmi golünü kaydeden Cicinho, bu maçtan bir sonraki hafta  Eskişehirspor  maçında da asist yapma başarısı göstermiş ve bu maçın hemen ardından  Kasımpaşa SK ,  Elazığspor  ve  Gençlerbirliği  maçlarında da asist yapma başarısı göstermiştir. 9. haftada oynanan  Kayseri Erciyesspor  maçında da  Aatif Chahechouhe 'nun golünü hazırlayan Cicinho, 6.asistiyle Asist krallığında birinci sıraya yükselmiştir. 23 Kasım günü oynanan Galatasaray müsabakasında ikinci sarıkarttan kırmızı kart gören Cicinho böylelikle  Süper Lig  kariyerinde ilk kırmızı kartını görmüş oldu.

16 Nisan 2016 tarihinde oynanan Sivasspor-Beşiktaş karşılaşmasında diz yan çapraz bağlarından sakatlanmış ve 2015-2016 futbol sezununu kapatmıştır.

2006 FIFA Dünya Kupası 'nda  Brezilya Millî Futbol Takımı 'nın 23 kişilik kadrosunda yer adı. 2005 yılında Brezilya formasıyla  FIFA Konfederasyonlar Kupası 'nı kazandı.

1 Diğer müsabakaları içerir;  UEFA Süper Kupası ,  FIFA Kulüpler Dünya Kupası .