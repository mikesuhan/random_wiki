Nüket Tezcan Esen  (d.  1949 ,  İstanbul ), Türk akademisyen.

Boğaziçi Üniversitesi  Türk Dili ve Edebiyatı Bölümü’nde öğretim üyesidir.

1949  yılında  İstanbul ’da doğdu. Lise öğrenimini  1969  yılında  Arnavutköy Amerikan Kız Koleji ’nde tamamladıktan sonra  1979 ’da  Boğaziçi Üniversitesi  İngiliz Edebiyatı Bölümü’nden mezun oldu.  1983 ’te aynı üniversitenin sosyoloji bölümünden  “Güney Batı Anadolu Alevilerinde Dedelerin Değişen Gücü”  başlıklı master tezi ile yüksek lisans derecesini aldı. Doktorasını, Marmara Üniversitesi Türk Dili ve Edebiyatı Bölümü’nden  “Türk Romanında Aile Kurumu (1870-1970)”  başlıklı tezi ile aldı.  1989 ’dan beri Boğaziçi Üniversitesi Türk Dili ve Edebiyatı Bölümü’nde öğretim üyesidir.  2002 ’den bu yana bölüm başkanlığı görevini sürdürür.  1996 ’da doçent, 2002’de profesör olmuştur.