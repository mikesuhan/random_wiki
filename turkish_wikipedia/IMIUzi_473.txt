Vektor Arms), RH-ALAN, Ka Pa Sa State Factories,  Heckler & Koch

Uzi , ( İbranice  : עוזי‎), Teğmen Uziel Gal tarafından 1948 yılında tasarlanıp 1950 yılında üretilmeye başlanmış bir  hafif makineli silahdır . Bu silah  hafif makineli silahlar  için devrim yaratacak, yıllarca kullanılacak bir silahtı. 1950 yılında ise bu hafif-atışlı silah IMI (Israel Military Industries) tarafından denenmek üzere kabul edildi ve seri üretimine geçildi. Zamanla .45 ACP, .41 AE gibi kalibreler üzerinden de üretilmeye başlandı.

Mini-Uzi ise 1980 yılının başında tasarlandı ve yılın sonunda da üretimine başlandı. IMI bu silahı atası olans Uzi'den esinlenerek tasarladı, ona çok benzediğinden de anlaşılacağı gibi bu silahın yapılmasının amacı Uzi'yi daha hafif ve küçük boyuta sokmaktı. Buna rağmen menzilinde ve çıkış hızında fazla düşüş görülmeyen bir hafif makineli silahtır. Bu silahın içine su ve kum dolması onun çalışmasını engellemiyordu. Ayrıca geri tepmelere daha dayanıklıydı ve atası gibi  9x19mm Parabellum  fişekleri üzerinden üretiliyordu.

Birçok ülkenin favorisi olarak kullanılan silah 90'ın üzerinde ülkeye ihraç edilmiştir. Hizmet dönemi süresince FN Herstal, IMI ve diğer üretici şirketler tarafından üretimi yapılmıştır. 60'lardan 80'lere kadar ihraç pazarındaki tek hafif makineli silahtır.

Yapılırken çok az parça kullanılan bu silahın bir alet kullanılmadan sökülebileceği parçalar şunlardır; namlu, namlu sabitleyci, üst kapak, icra yayı, çalışma mekanizması, iğne grubu, gövde.

Bu  hafif atışlı silahın  20, 25, 32 ve 40 mermi alabilen şarjörleri vardır. 32 mermi alabileni silaha takılı ve boş iken silahın ağırlığı 3500 gramdır. Silahın maksimum menzili 200 metredir.  9x19mm Parabellum  Full Metal Jacket test mermileriyle çıkış hızı 400 m/s hıza kadar çıkabilir. Namlusunun içinde soldan sağa döndüren 4 tane yiv seti vardır. Yani atılan 9mm'lik bir mermi çekirdeği her 254 mm mesafeyi aştığında aynı zamanda kendi etrafında 1 tam tur dönüş yapmış olur. Böylece mermi çekirdeği havayı daha iyi delebilme özelliği sayesinde daha yüksek bir menzile, zamanla normalde olması gerekeden daha az hız düşüşüne ve karşısına çıkan engeli daha kolay aşabilme gibi özelliklere sahip olmuştur. Mini-Uzi ise hemen hemen bu özelliklere eşdeğer bir mekanizmaya sahiptir.

Kullanışlı, ucuz, sağlam yapılı ve güçlü olması nedeniyle 90 kadar ülkenin silahlı kuvvetlerinde bu silahın kullanıldığı, şu ana kadar 40 milyondan daha fazla üretildiği bilinen mühendislik harikası bu makineli tabanca, birçok makineli tabancadan hafif ve kısa olması gibi özellikleriyle birlikte uzun süre daha en iyi  hafif atışlı silahlar  arasında olmaya devam edecektir.

Uzi SMG (SubMachine Gun), Uzi serisinin ilk silahı olan Uzi'nin kendisidir. Birçok ülke tarafından kullanılmaktadır. Ama şimdiki zamanlarda IMI Uzi kullanan ülkeler, gücünün aynı olmasıyla birlikte daha küçük ve hafif olduğu yüzünden IMI Mini-Uzi'ye geçiş yapmıştır.

Mini-Uzi, IMI'nin Uzi'yi geliştirmek amacıyla 1980'de yaptığı çalışmanın sonucudur. Kullananlar bu otomatik tabancayı Uzi'den daha çok beğenilmiştir. Uzunluğu 360–600 mm'dir. Atası gibi kullandığı mermi fişeği  9x19mm Parabellum 'dur. Attığı mermi etkili menzil mesafesini aştıktan sonra bile 150 metreye kadar bir insanı öldürebilir ( maksimum etkili menzil ). Namlusunun uzunluğu 197 mm civarıdır. Ağırlığı ise 2.65 kilogramdır. Namlusunun üstü uygun boyutta dürbün, lazer nişangahı, holograpik nişangah gibi donanımların takılması için uygundur. Kendisine özel susturucusu da vardır. Şimdiki zamanlarda kuvvetlerinde Uzi'yi kullanan ülkeler Uzi'nin ithalatını bırakıp, IMI markalı Mini-Uzi'yi satın almaya başlamışlardır. Bu silahın ilk alıcılarından olan Almanya da bu silahı tank kullanıcılarının tankın içine olabilecek saldırılarda kullanması için almışlardı (Tank subaylarının resmi silahı IMI Mini-Uzi'ydi. Sonradan 2001 yılında ilk servis versiyonu olan  Heckler & Koch MP7  üretildi ve tank kullanıcılarının resmi silahı oldu.). Birçok ülkenin polis teşkilatı ve özel kuvvetlerinin yaptığı gibi  Türk Polis Teşkilatı  da IMI Mini-Uzi'lerden kullanmaktadır (Çok önemli kuruluşlardan olan FBI ve CIA de bu hafif atışlı silahlardan kullanmaktadır.).

Pratik özellikleri nedeniyle  Call of Duty 4: Modern Warfare  ve devamı niteliğinde olan  Modern Warfare 2  gibi oyunlar sayesinde çok ünlü olmuştur.

Mini-Uzi'nin uzunluğu 600–360 mm, namlu uzunluğu 197 mm'dir [2] . Ağırlığı 2650 gramdır. [2]  Attığı merminin çıkış hızı 375 m/s, etkili menzili 100 metredir. [2]  Maksimum etkili menzili 150 m, maksimum menzili 200 metredir [3] .

1983 yılında Uzi ailesine bir üye daha katıldı: Micro-Uzi. Israel Military Industries bu silahı önceki Uzi silahlarının yerine bu silahı bir Makineli Tabanca olarak tasarladı. Uzi'ye yapılan bu kadar değişiklikten sonra da Mini-Uzi'nin aksine görünüşüyle çok benzemiyordu. Mini-Uzi'nin aksine küçük, hafif ve görünüşü gibi özellikleri normal bir tabanca boyutlarına ve özelliklerine çok daha yakın olduğu için "Hafif Makineli Silah" sınıfı yerine "Makineli Tabanca" sınıfına girdi.  9x19mm Parabellum  mermisi kullanan bu silahı esasında tank mürettebatları için tasarlamıştır (tankın içinde kullanılması daha kolay olduğundan).

Micro-Uzi'nin uzunluğu 436x240 mm'dir. Namlusunun uzunluğu 117 mm'dir. [1]  Ağırlığı ise 1.7 kilogramdır. [2]  Attığı merminin çıkış hızı 350 m/s, etkili menzili 50 metredir. [2]

IMI Uzi Tabanca, Micro-Uzi'nin sivil versiyonu olarak tasarlanmış, ondan 2 milimetre daha kısa namlulu olup sadece yarı-otomatik olan versiyonudur. Uzunluğu 240 mm, namlusunun uzunluğu 115  milimetre , ağırlığı ise 1700  gramdır . [2]  Attığı merminin çıkış hızı 345 m/s'dir. [2]

Brezilyalı Arama-Kurtarma Birliği'nden bir takımdaki askerler, IMI markalı Mini-Uzi'leriyle birlikte  Lynx Helikopteri 'nden  INS Tabar  ( F-44 )  savaş gemisine  aktarılırken

Yanında 32 mermilik şarjörü ve yukarısında ona özel susturucusuyla birlikte IMI markalı bir Mini-Uzi

Mini-Uzi'yle Atış Yapılırken

IMI Uzi SMG

Susturuculu Uzi SMG

Uzi

IMI Uzi Tabanca

Wikimedia Commons 'ta  IMI Uzi  ile ilgili çoklu ortam belgeleri bulunur.