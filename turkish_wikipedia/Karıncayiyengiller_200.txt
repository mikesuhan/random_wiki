Karıncayiyengiller  (Myrmecophagidae),  dişsiz memeliler  takımına ait 4 türden oluşan bir memeli familyası ve alt takımı.  Orta  ve  Güney Amerika 'da yaşarlar.

Boru biçimli, dişsiz bir çene ve uzun bir dil bu familya için tipiktir. Türlerin ağırlıkları 280 gr ile 40 kg arası olmak üzere büyük farklar gösterir. Ön ayaklarında gayet uzun ve keskin  pençeleri  olur. Pençelerin sayısı her üç cinste farklıdır;  küçük karıncayiyende  2,  büyük karıncayiyende  3 ve  tamandualarda  4. arka ayaklarda bulunan pençeler o kadar iyi gelişmemiştir. Büyük karıncayiyende uzun saçlı olan kuyruk, diğerlerinde tutunma organı olarak evrimselleşmiştir. Gözleri ve kulakları küçük, duyma kabiliyetleri güçlüdür.

Yaşam şekilleri birbirlerinden çok farklıdır: Küçük karıncayiyen sırf ağaçta yaşarken, büyük karıncayiyen sırf yerde yaşar. Tamandua ise hem yerde hem ağaçta yaşar. Karıncayiyengiller genelde Yalnız yaşar ve sırf çiftleşmek amaçlı birleşirler.

Neredeyse sırf  karınca  ve  termit  ile beslenirler. Pençeleri ile bu hayvanların inşaa ettikleri tepeleri açar ve uzun yapışkan dilleri ile toplayıp yutarlar. Hayvanat bahçesinde yaşayanlar meyve de yer.

Üremeleri hakkında pek fazla bilgi bilinmemektedir. Yaklaşık 120 ila 190 günlük süren gebelik ardından tek bir yavru doğar. İlk aylarını annesinin sırtına tutulu şekilde geçirir. Ağaçta yaşayan türler yemek arayışına çıkarken bazen yavruyu dalların arasında Yalnız bırakırlar. Serbest yaşayanların ömür uzunluğu hakkında bilgi yoktur.

Karıncayiyengiller geniş dağılımları sayesinde fazla tehdit altında olan familyalardan değildir.  IUCN  listesinde sadece büyük karıncayiyen hafif tehdit altında olarak (vulnerable) yer alır.

Familya 4 türe ayırılan 3 cinsten oluşur:

En yakın akrabaları olan  tembel hayvanlar  (Folivora) ile  dişsiz memeliler  takımını oluştururlar. Dişsiz memeliler  armadillolar  ve soyu tükenmiş  Glyptodon  ile birlikte  Xenarthra  üst takımına sayılırlar.

Karıncayiyengillerin  fosilleşmiş  kalıntıları Güney Amerika'dan başka kıtalarda da bulunmuştur. Örneğin  Eurotamandua joresi  türü  Eosen  devrinde Almanya'da yaşamışdır.

Karıncayiyengillerin evrimsel gelişimi şöyle gösterilebilir:

Bazı sınıflandırmalar'da küçük karıncayiyen Cyclopedidae adında ayrı bir familyaya konulur.