FIFA 14 ,  EA Canada  tarafından geliştirilen ve  EA Sports  tarafından dağıtımı yapılan  futbol   simülasyon video oyunu . FIFA oyunları serisinin yirmi birinci oyunudur. Eylül 2013 tarihinde PlayStation 2 ,  PlayStation 3 ,  PlayStation Portable ,  PlayStation Vita ,  Xbox 360 ,  Wii ,  Nintendo 3DS  oyun konsolları ve  Microsoft Windows  platformları için piyasaya sürülmüştür. [4]   FIFA 14 Mobile ,  iOS  ve  Android  için 23 Eylül 2013 [7]  ve  Windows Phone 8  için 28 Şubat 2014 [10]  tarihinde ücretsiz olarak yayınlandı. Kasım 2013 tarihinde  PlayStation 4  ve  Xbox One  için piyasaya çıkan oyun, [8] [9]   PlayStation 2  için piyasaya sürülen son  FIFA  oyunudur.

Ignite Motoru, FIFA 14'ün  PlayStation 4  ve  Xbox One  sürümlerinde kullanıldı. Bu yeni oyun motoru oyuncuların tepkilerini gerçekçi hale getirmek için oyuna getirildi. Ignite motoru, oyuncuların insan zekasına sahip olmasını sağlarken, hava, stadyum ve seyircilerin çok daha gerçekçi gözükmesini sağladı. Başlangıçta oyunun  PC  versiyonunda da Ignite Engine özelliği düşünüldü. Ancak  EA Sports , Mayıs 2013 tarihinde oyunun PC versiyonunda bu motorun olmayacağını açıkladı. [11]

Oyun, 16.000'in üzerinde oyuncu ve 600 kulüp ile otuz üç tam lisanslı ligi içermektedir. [12]

Oyunda kırk yedi tane lisanslı millî takım yer almaktadır. [12]

AFC

CAF

CONCACAF

CONMEBOL

OFC

UEFA

FIFA 11 'den bu yana tüm serilerde yayınlanan FIFA Ultimate team (FUT) modu FIFA 14'te de yer aldı. Önceki serilere göre moda yeni özellikle eklendi. Bu seride yer alan 'chemistry' sistemi daha derin bir hal aldı. Ultimate Team modunda takım kimyası gerçekçiliği daha öne çıktı. Oyunda takım için alınan her karar takım kimyasını etkilemektedir. Daha önce moddan kaldırılan online Single Match (çevrimiçi tekli maç) modu FIFA 14 ile birlikte geri döndü. Bu sayede, oyunda bir kupa ya da sezona katılmadan ve oyundaki mevcut kariyer etkilemeden Ultimate Team kadrosu ile tekli maç yapılabilmektedir. FUT bölümünde yer alan sezon modunda, çevrimiçi ya da çevrimdışı olarak oynama imkanı mevcuttur. FIFA 14 ile birlikte genişleyen bu modda 10 değişik lig yer almaktadır. Ayrıca moddaki transfer market özelliği de daha geliştirilmiştir. [13]

Oyunda, otuz ikisi gerçek olmak üzere toplam altmış dört adet stadyum bulunmaktadır. [14]   La Bombonera  ( Boca Juniors ),  Goodison Park  ( Everton ), [15]  ve  Donbas Arena  ( Şahtar Donetsk ) stadyumları  FIFA 14  oyunu ile gelen yeni stadyumlardır. Lisans sorunları nedeniyle  FIFA 13 'te çıkartılan  Nou Camp  ( Barcelona ) bu seriyle birlikte tekrar oyunda yer aldı. [16]

Oyunun demo sürümü, PlayStation 3, Xbox 360 ve Windows platformları için 10 Eylül 2013 tarihinde dünya çapında piyasaya sürüldü. Demo sürümünde,  PSG , Barcelona,  Manchester City ,  Tottenham Hotspur ,  AC Milan ,  Borussia Dortmund ,  New York Red Bulls  ve Boca Juniors takımları oynanabilir olarak yer aldı. [17]  PlayStation 2 sürümü yalnızca Avrupa ve  Avustralasya  için piyasaya çıktı. [18]

Lionel Messi ,  FIFA Street  ve  FIFA 13 'te olduğu gibi bu oyunda da küresel kapak yıldızı oldu. [1]  Amerika Birleşik Devletleri'nde küresel kapakta  Javier Hernández  yer aldı. [19]   Gareth Bale , oyunun  Birleşik Krallık  ve  İrlanda  kapağında  Lionel Messi  ile birlikte yer aldı. İlk yayınlanan kapakta Bale eski takımı Tottenham Hotspur formasıyla yer aldı. [20]  Daha sonra İspanyol kulüplerinden  Real Madrid 'e transfer olması sebebiyle, EA Sports kapağı Bale'nin Real Madrid formalı bir resmi ile güncelledi. [21] [22]

Kendi bölgelerinde Messi ile birlikte kapakta yer alan oyuncular şunlardır: