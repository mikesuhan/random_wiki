Ali Osman Ulusoy , (d. 1927,  Of ,  Trabzon  - ö. 1 Ekim 2014) iş ve spor adamı. Zehra Ulusoy ile evlidir ve iki çocuğu vardır. [1]

İlköğrenimini 1938'de tamamladı ve babasıyla birlikte nakliye işinde çalışmaya başladı. Daha sonra nakliye şirketinin başına geçen Ulusoy, çeşitli kurumlarda başkanlık görevinde bulundu. [1]   Ulusoy Holding 'in kurucularındandır.  Ulusoy Holding ,  taşımacılık ,  otomotiv ,  konaklama ,  denizcilik ,  enerji  ve  lojistik  alanlarında etkinlik göstermektedir. Ayrıca  Türkiye - İran İslam Cumhuriyeti  İş Konseyi Başkanı ve  Trabzon Ticaret Odası  Meclis (TTSO) Başkanıdır. [2]  Bunun yanında,  Trabzonspor 'un 1967-1968 sezonunda başkanlığını yapmıştır, böylece kulübün ilk başkanı ve kurucularından biri olmuştur. [3]

Ulusoy,  Türkiye - İran İslam Cumhuriyeti  İş Konseyi Başkanlığı süresince; İran tarafından uygulanan yakıt farkı ödemesi ve İran için de kamyonlarının Türkiye üzerinden geçişinde uygulanan vergiler gibi sorunlu konularda çözüm için çalışmıştır. Ulusoy, tedavi için götürüldüğü İstanbul'da bulunan Acıbadem hastanesinde zatürre nedeniyle 1 Ekim 2014 günü hayatını kaybetti. [4]  2 Ekim 2014 Perşembe günü Trabzon'da düzenlenen törenlerin ardından doğduğu kent olan Of'ta toprağa verilmiştir. [5]