Hans Krebs  (d.  4 Mart   1898  - ö.  2 Mayıs   1945 ),  II. Dünya Savaşı  sırasında  Nazi Almanyası  Piyade Generali ve  OKH  başkanıydı.

1914 yılında Alman İmparatorluk Ordusu'nda hizmet etmek için gönüllü olarak katıldı ve 1915 yılında teğmenliğe terfi etti. 1925 yılında üsteğmen oldu. Krebs'in subay kariyeri vardı ve Piyade Generali oluncaya kadar çeşitli askeri grupların kurmay başkanı olarak görev yaptı.

1931'de Krebs, iki ülkenin ortak askeri tatbikatları kapsamında Kızıl Ordu ile temas kurduğu Savunma Bakanlığı'nda çalıştı. 1933'te II. Dünya Savaşı'ndan önce  Moskova 'da Askeri Ataşenin yardımcılığını yapmıştı ve  Rusça 'yı iyi biliyordu. Hatta bir ara  Josef Stalin  Moskova tren istasyonunda kendisini kucaklamıştı.

1936'da Krebs Moskova'daki Alman büyükelçiliğine askeri ataşe rolünde bulundu; Bu konumu Sovyetler Birliği işgaline kadar sürdürdü. Bu nedenle, Wehrmacht'ın Kırmızı Ordu'nun yeteneklerine olan zaafında bir rol oynamıştır.

Krebs, İkinci Dünya Savaşı sırasında çeşitli ordu gruplarının komutanşlığı görevine getirildi. Doğu Cephesinde hizmet ederken, Şubat 1942'de 9. Ordu Genel Kurmay Başkanı olarak Tümgeneral rütbesine terfi etti  Mart 1943'te Merkez Ordu Grubunun komutanşığına getirildi. Nisan 1943'te Korgeneralliğe terfi etti ve Ağustos 1944'te Piyade Generali oldu. Krebs, 1944 Eylül'ünden 1945 Şubatına kadar Ordu Komutan Yardımcılığına getirildiğinde Batı Cephesinde B Grubu Ordusu Genel Kurmay Başkanı olarak görev yapıyordu. [1]

Genelkurmay ( OKH ) Başkanı olarak Krebs, II. Dünya Savaşı'nın son günlerinde  Berlin Savaşı  sırasında Reich Başbakanlık bahçesinde ki  Führerbunker 'de idi. 28 Nisan 1945 tarihinde Krebs, Führerbunker'de son telefon görüşmesini yaptı. Fürstenberg'de yeni Yüksek Komutanlığı Karargahında Mareşal  Wilhelm Keitel 'i aradı. 48 saat içinde yardım ulaşmazsa savaşı kaybedeceklerini söyledi. Keitel yardım etmeleri için General  Walther Wenck  ve 9. Ordu komutanı General  Theodor Busse  üzerinde büyük baskı uygulama sözü verdi fakat yardım asla gelemedi. 1 Mayıs'ta, 30 Nisan'da ki Hitler'in intiharından sonra,  Joseph Göbbels , Krebs ve Albay  Theodor von Dufving 'i beyaz bir bayrak altında General  Vasili Çuykov 'a yazdığı bir mektubu sunmak için gönderdi. Çuykov, merkezi Berlin'de bulunan Sovyet 8. Muhafızları Ordusu komutanı olarak Sovyet Kuvvetleri'nin komutanıydı. Krebs kısa bir süre önce sabaha karşı saat:04:00'de geldi. Rusça konuşan Krebs,  Hitler  ve eşi  Eva Braun 'un Führerbunker'de kendilerini öldürdüğünü Çuykov'a iletti. General Çuykov Berlin'deki tüm Alman askerlerinin kayıtsız şartsız teslimiyetini istedi. Krebs bu koşulları kabul etmek için Göbbels tarafından yetkilendirilmediğini söyledi ve toplantı herhangi bir anlaşma olmadan sona erdi. Hitler'in sekreteri  Traudl Junge 'ye göre Krebs,  yıpranmış ve tükenmiş  bir görüntü içinde Führerbunker'e dönmüştü.

Savaşın sonunda Almanların yenilgisi sonucu 2 Mayıs sabahının erken saatlerinde içinde bulunan herkesin kaçıp terkettiği  Führerbunker 'de piyade orgeneral  Wilhelm Burgdorf  ile beraber kafasına kurşun sıkarak intihar etmiştir. Sovyet askerleri Führerbunker'e girdiğinde Krebs ve Burgdorf'un cesetlerini bulmuştur.

Bundan sonra, Krebs'in cesetleri, Goebbels ailesi, Hitler, Eva Braun ve Hitler'in köpeklerinin cesetleri Sovyetler tarafından defalarca gömülüp çıkarıldı. [2]  Son gömü 21 Şubat 1946'da  Magdeburg 'daki  SMERSH  tesisinde gerçekleşti. 1970 yılında  KGB  direktörü  Yuri Andropov  ceset kalıntılarını yok etmek için bir operasyona izin verdi. 4 Nisan 1970'de detaylı mezar tablolarına sahip bir Sovyet KGB ekibi gizlice beş ahşap tabutu çıkardı. [3]  Tabutlarda ki ceset kalıntıları iyice yakıldı ve ezildi, sonra külleri, yakınlardaki  Elbe 'nin bir kolu olan Biederitz nehrine döküldü. [4]

Hans Krebs 2004 yapımı  Der Untergang  filminde  Rolf Kanies  tarafından canlandırılmıştır.