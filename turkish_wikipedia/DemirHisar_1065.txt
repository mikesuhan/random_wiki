Koordinatlar :  41°16′N, 21°12′E

Demir Hisar’ın  Makedonya 'daki konumu

Demir Hisar  ( Makedonca : Демир Хисар)  Makedonya ’nın güneyinde yer alan bir kasaba ve belediye merkezidir.

Demir Hisar'da orman ve tütün endüstrisi gelişmiştir. Avcılık ve balıkçılık hem spor olarak, hem de geçim kaynağı olarak yapılmaktadır.

Makedonya’nın güneydoğusunda yer alan Demir Hisar, ülkenin idari sınıflanmasında  Pelagonya Bölgesi  sınırları içindedir.

Demir Hisar 14. yüzyılda (1385-1395) civardaki yerleşimlerle beraber  Osmanlı İmparatorluğu  sınırlarına girmiştir. Bu dönemden 20. yüzyıl başlarına (1912-1913) kadar Osmanlı idaresinde kalmıştır.

Osmanlı İmparatorluğu  dönemi sonrasında, küçüklü büyüklü birçok muharebe sonrasında Demir Hisar’ın da yer aldığı bölge,  Sırp, Hırvat ve Sloven Krallığı  egemenliğine geçmiştir. Krallık, sonrasında  Yugoslavya Krallığı  olarak  1943  yılına dek egemen olmuştur.

1943  yılı ile beraber Yugoslavya Krallığı ortadan kalkmış, yerine  Yugoslavya Sosyalist Federal Cumhuriyeti  kurulmuştur. Bu dönemde de Demir Hisar, bu idari yapı içinde yer almıştır.

1991  yılında Makedonya’nın  Yugoslavya Sosyalist Federal Cumhuriyeti ’nden bağımsızlığını ilan etmesiyle Demir Hisar, bağımsız Makedonya Cumhuriyeti içinde yer almıştır.

2002  sayımlarına göre  Demir Hisar Belediyesi ’nin toplam nüfusu 9.497 kişidir. Bu nüfusun etnik dağılımı şu şekildedir:  Makedonlar  9.179;  Arnavutlar  232;  Türkler  35 ve diğerleri… [1]