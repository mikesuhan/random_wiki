Koordinatlar :  36°45′N, 66°54′E

Belh   ( Darice  ve  Farsça : بلخ ,  Balkh ) ,  Afganistan 'ın kuzeyinde yer alan eski bir yerleşim yeridir.

Eski Belh şehri (bugünkü Afganistan’ın en eski şehridir) Veda’lı ismi Bhakri’yle ilişkilidir ki sonradan Yunanlar Bactra demiştir ve ismini Bactra’ya vermiştir. Takharistan veya Bactria’nın merkezi ve başkenti olarak bilinirdi. 365 metre rakıma sahip, mevsimlik akan Belkh Nehri’nin sağ kıyısından 12 km ileride olan eski Belh, bugün çoğunlukla bir enkaz yığınıdır. Belh, bir zamanlar  Horasan ’ın önemli şehirlerinden birisiydi. Afganistan'da  Türk halkları 'nın ve  Türk kültürünün  görüldüğü bir bölgedir. [ kaynak belirtilmeli ]

Bir zamanlar dünyanın önemli bir şehriyken  Moğollar  tarafından tamamen yok edilmiştir. Bugün Afganistan’ın kuzeyinde merkeze bağlı küçük bir şehirdir ve başkent  Mezar-ı Şerif ’in 20 km kuzeybatısında,  Amu Derya ’nın yaklaşık 74 km güneyindedir.

Mevlânâ Celâleddîn-i Rûmî 'nin doğduğu şehirdir. Ayrıca islam dünyasında " Kubbet-ül islam " olarak da bilinir.