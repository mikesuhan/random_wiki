"" Let's Get It Started "" 
(2004)

"" Don't Lie "" 
(2005)

" Don't Phunk with My Heart ", ABD'li  hip hop  müzik grubu  The Black Eyed Peas 'in 2005 yılında yayımlanan  Monkey Business  adlı albümlerinden çıkan ilk teklidir. Şarkı, başlığında kullanılan  phunk  sözcüğü yüzünden tartışmalar yarattı. Bu sözcüğün yerine kimi yerlerde  mess  kullanılsa da, şarkı geniş olarak uluslararası pazarda asıl haliyle yayımlandı. Şarkının sözleri  will.i.am ,  Stacy Ferguson , Printz Board, G.Pajon Jr ve Full Force tarafından yazıldı ve will.i.am tarafından yapımı üstlenildi.

Şarkıdaki melodiler, iki farklı yetmişlerin Hint filminden alındı. Bunlardan ilki  Don  adlı 1978 filminden alınan "Ye Mera Dil Yaar Ka Diwana" adlı şarkı; [1]  ikincisi  Apradh  adlı 1972 filminden alınan "Ae Nujawan Hai Sub" adlı şarkıdır. [2]  Her iki şarkının bestecisi de  Kalyanji Anandji  olup, yine her iki şarkı da  Asha Bhosle  tarafından seslendirildi. [3]  Şarkı, grubun 2009 yılında yayımlanan albümü  The E.N.D.  için  Don't Phunk Around  adıyla yeniden düzenlendi.

Şarkının giriş müziği 1978 şarkısı  Yeh Mera Dil Payar Ka Diwana 'dan alıntıdır. [1]  Şarkının geri kalan altyapısı ise 1972 yılında yayımlanan  Ae Nujawan Hai Sub  adlı şarkıyla benzerdir. [2]  Her iki şarkının bestecisi ve yapımcısı aynı olup, aynı aktrisin dans ettiği filmlerde yer almaktadır. [3]  Grup, şarkıları kullanmadan önce şarkıların plak şirketi olan  Sa Re Ga Ma  ile anlaştı. Ancak grup üyeleri, şarkıların yapımcısı olan ikiliden sağ kalan üye Anandji Virji Shah'a erişemedi. [4]

Şarkıda bu müzik örneklerinin yanında bir de  Lisa Lisa and Cult Jam  tarafından söylenen "I Wonder If I Take You Home" şarkısından vokal bölümü yer almaktadır. Şarkıda  will.i.am ,  apl.de.ap  ve  Taboo ; Fergie ile yaşadıkları ilişki anlatılmaktadır. Ancak Fergie bundan emin olamaz ve onları eve götürürse halen onu sevip sevmeyeceklerini bilemez. Grubun erkek üyeleri güvence vermeye çalışır fakat Fergie onları yine de uyarır ve "No-no-no-no, don't phunk with my heart" ( Hayır, kalbimle oynamayın ) şeklindeki sözlerle şarkıyı sürdürür.

Birçok oyun sahneleri ve parodilerden izler görülebilen videoda, insanlar -aslen grubun erkek üyeleri- Fergie ile konuşabilmek için peşinden koşarlar. Her denemede başarısız olan üyeler her seferinde devam ederler. Ancak sonunda Fergie ile yemek yenilen yere ışınlanan üyelerden  will.i.am , yine kendisinin oynadığı bir garson tarafından özel güçlerle kötü şeyler yapmaya sürüklenir. Örneğin garson, süper gücüyle  Taboo 'nun akşam yemeği sırasında başka bir kadının kalçasını elletir. Tüm bu olaylar her bir üye için farklı şekilde tekrarlanır. En sonunda tüm grup başka bir yere ışınlanır.

2005 yılında yayımlanan şarkı,  Amerikan müzik listelerinde  üç numaraya kadar yükselerek, grubun bu ülkedeki ikinci ilk ona giren şarkısı oldu. Şarkı ayrıca İngiltere'de de üç numaraya kadar yükseldi. Şarkı ayrıca  Latin Amerika Top 40  listesinde de iki numaraya kadar çıktı. [5]  Şarkı, Latin Amerika listelerinde grubun günümüze kadar yayımladığı en iyi ikinci şarkıdır. [6]

Şarkı, gruba 2006'da iki  Grammy Ödülü  adaylığı getirdi. Bunlardan ilki olan  En İyi Grup Rep Performansı  ödülünü kazanan grup, ayrıca şarkıyla beraber  BMI Ödülü  de elde etti. Bu ödülü, şarkıdaki örneklerin bestecisi Anandji Virji Shah aldı. [4]