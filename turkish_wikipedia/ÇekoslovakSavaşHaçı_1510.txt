I. Dünya Savaşı

Çekoslovak Savaş Haçı  ( Çekçe :  Československý válečný kříž ,  Slovakça :  Československý vojnový kríž )  Çekoslovakya  tarafından  I. Dünya Savaşı  ve  II. Dünya Savaşı 'nda verilen askeri madalyadır.  Çekoslovak Savaş Haçı 1918  ve  Çekoslovak Savaş Haçı 1939-1945  olmak üzere iki türü vardır.

I. Dünya Savaşı sırasında kahramanlıkta bulunan askerlere verildi. İlk olarak 7 Kasım 1918 tarihinde Çekoslovak vatandaşlarına verilmek üzere oluşturuldu. Daha sonra gelen başvurular üzerine savaş sırasında  Çekoslovak Lejyonu 'nda cesaret gösteren  Alman  ve  Avusturyalılara  da verildi.

Çekoslovak Savaş Haçı, zaman zaman I. Dünya Savaşı'nda büyük rol oynayan ve Çekoslovak devletinin oluşumuna katkıda bulunduğu kabul edilen Müttefik güçlerinin askerlerine de verildi. ABD Avrupa Kuvvetleri Komutanı General  John J. Pershing 'e verildi.

Ayrıca, 8 Ekim 1925 tarihinde Sırbistan'ın başkenti Belgrad'a da verildi.

20 Aralık 1940 tarihinde Londra'da  Sürgündeki Çekoslovak Hükümeti  tarafından Çekoslovak Haçı'nın ikinci sürümü olarak oluşturuldu. Haç, genel hizmet ödülü değildi. Ancak İkinci Dünya Savaşı yıllarında Çekoslovak Devleti'ne büyük hizmet veren kişilere verildi. Ödül esas olarak Çekoslovakya'yı Nazi Almanyası yönetiminden kurtarmaya yardım eden kişilere yönelikti.  Dwight D. Eisenhower  ya da  George S. Patton  gibi birçok Amerikan subayı bu ödüle layık görüldü. Ödül ayrıca  Anthropoid Operasyonu 'nda  Reinhard Heydrich 'e suikast düzenleyerek öldüren kişiler gibi ulusal kahraman görülen kişilere verildi.