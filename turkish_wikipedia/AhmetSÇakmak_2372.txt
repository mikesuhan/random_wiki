Ahmet S. Çakmak   (d. 1934 - )   USA - Princeton Üniversitesi   Ordinaryüs Profesörü [1]  ve  Mareşal Fevzi Çakmak 'ın torunu [2]   Türk bilim insanı .

Türkiye 'de eski ismi Robert Kolej [3]  olan  Boğaziçi Üniversitesi   İnşaat Mühendisliği 'nden 1957 [4]  yılında mezun olduktan sonra  Princeton Üniversitesi 'ne kabul edildi. 1962 yılında burada, o zamanlar adı  İnşaat ve Jeoteknik Mühendisliği  olan bölümden Doktora derecesini almaya hak kazandı.

Mezuniyetinden hemen sonra  Princeton Üniversitesi  Mühendislik ve Uygulamalı Bilimler Fakültesi'nde ders vermeye başlayan  Dr. Çakmak  1963 yılında  Yardımcı Doçent , 1969 ve 1972 yıllarında da  Princeton Üniversitesi 'nde  Doçent  ve  Profesör  oldu.  Princeton Üniversitesi  Mühendislik ve Uygulamalı Bilimler Fakültesi'nde toplam olarak 37 sene öğretmenlik yapan  Ahmet Çakmak,   Ahmed Cemal Eringen 'den sonra  Princeton Üniversitesi  Mühendislik ve Uygulamalı Bilimler Fakültesi Dekanlığı  ile  İnşaat Mühendisliği ve Yöneylem Araştırmaları Bölüm Başkanlığı  görevini 1999 yılına kadar sürdürdü. 1999 yılında bu bölümün  " İnşaat  ve  Çevre Mühendisliği "  ve  " Yöneylem Araştırmaları  ve Finans Mühendisliği"  olarak ikiye ayrılmasından sonra bölüm başkanlığını  Profesör Erhan Çınlar 'a devretti. [5] [6]

Ayasofya 'nın temellerinin güçlendirilmesine yönelik  UNESCO  tarafından yürütülen bir projenin yönetimini de üstlenen  Profesör Çakmak,  en son olarak 2000 yılında  Bizans mimarisi  hakkında ders vermiştir. [7] [8]  2000 yılında Yöneylem Araştırmaları ve Finans Mühendisliği Bölümü'nden emekli olan  Profesör Çakmak,  daha sonra  Ayasofya  projesi ile ilgilenmiş ve  Bizans mimarisi  üzerine araştırmalar yürütmüştür. [9]

1994 yılında  Mühendislik Konseyi  tarafından ve 2000 yılında da  Princeton Üniversitesi  Mühendislik ve Uygulamalı Bilimler Fakültesi, Yöneylem Araştırmaları ve Finans Mühendisliği Bölümü  tarafından ders veren en iyi öğretmen seçildi. [10]  Ayrıca bu bölümde kendi adına  Yöneylem Araştırmaları ve Finans Mühendisliği Bölümü  tarafından en başarılı öğrenciye her yıl  Ahmet S. Çakmak Ödülü  verilmektedir. [11]

120 adet makalesi bulunan  Çakmak,  18 cildin editörlüğünü yapmış ve  Computational and Applied Mathematics for Engineering Analysis (1987)  ile birlikte kitap yayınlamıştır. Ayrıca, 1982 yılından 1995 yılına kadar,  the International Journal of Soil Dynamics and Earthquake Engineering [12]  dergisinin genel yayın yönetmenliği görevini de yürütmüştür.