Mustafa Santur , (d.  1905 ,  Selanik  - ö.  7 Mart   1981 ), Türk akademisyen.

Alman Lisesi 'nden sonra girdiği eski ismi  Robert Kolej  olan  Boğaziçi Üniversitesi 'nin mühendislik bölümünden 1930'da mezun oldu. [1]  A.B.D.’de  Cleveland   Case Institute of Applied Sciences ’dan 1931’de ve  İllinois Üniversitesi ’nden 1932’de iki  Master of Science  derecesi aldı. Aynı yıl kazandığı  Victor Royal Bursu  ile  Kaliforniya 'daki  Stanford Üniversitesi 'nde doktora çalışmasına başladı. 1933’de bu üniversiteden doktor derecesini alarak yurda döndü.

Göreve  Yüksek Mühendis Mektebi 'nde fizik kürsüsünde müderris muavini olarak başladı. 1944’de  İTÜ Elektrik Fakültesi  Yüksek Frekans Tekniği Kürsüsü profesörlüğüne getirildi. 1948-50 yıllarında Elektrik Fakültesi Dekanlığı ve 1954-55 yıllarında İTÜ Rektörlüğü yaptı.

Prof. Dr. Mustafa Santur emekli olduğu 1975 yılına kadar görev yaptığı ve 1973 yılına kadar başkanlığını yürüttüğü Yüksek Frekans Tekniği Kürsüsü’nde verdiği dersler ve kurduğu laboratuvarlarla  elektronik ve haberleşme mühendisliği  disiplininin kurulup gelişmesi konusunda öncü katkılar yapmış ve bu hizmetleri nedeni ile anısına 1983  TÜBİTAK Hizmet Ödülü  verilmiştir.

İTÜ ’deki hizmetleri yanında  Boğaziçi Üniversitesi  ve  Yıldız Teknik Okulu ’nda dersler vermiş, Atom Enerjisi Komisyonu, Genel Kurmay Başkanlığı Ar-Ge Kurulu ve  ODTÜ  Mütevelli heyeti üyeliklerinde bulunmuştur.