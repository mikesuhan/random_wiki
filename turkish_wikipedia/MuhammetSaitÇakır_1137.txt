Muhammet Sait Çakır  (d. 27 Haziran 1988,  İstanbul [1]  )  Türk   gazeteci , editör.  Ergenekon davası kapsamındaki Oda TV davasında   Ahmet Şık  ile birlikte 13 ay boyunca tutuklu kalmış ve serbest bırakılmıştır. [2]

Çakır 2012 yılı itibarıyla  İstanbul Üniversitesi  İktisat Fakültesi öğrencisi olup, [3]   Yalçın Küçük 'ün kitaplarını yayımlayan Mızrak Yayınevinde editörlük yapmaktadır. [4]  Muhammet Sait Çakır ayrıca Bakırköy Cumhuriyet eski savcısı Ali Çakır'ın kardeşidir. [5]  Kardeş olan Savcı Çakır  Bülent Ersoy  hakkında  halkı askerlikten soğutma  suçunu işlediği ve sanatçı  Hülya Avşar  hakkında ise verdiği demeç nedeniyle soruşturma başlatmasının yanı sıra, basın Savcısı olarak görev yaptığı yıllarda  Şamil Tayyar  gibi pek çok gazeteci hakkında ikibine yakın dava açmıştı. [5]

Çakır'ın  Oda TV  ile ilişkisi, arkadaşı olan  Barış Terkoğlu 'nun kendisinden  ABD 'deki kriz ile ilgili bir yazı yazmasını istemesi neticesinde olduğu, Oda TV davasına dahil edilmesinin nedeninin ise Oda TV ile  Yalçın Küçük  arasında bir kesişme noktası olarak görülmesinin dava kapsamında şüpheli olarak yargılanmasına neden olduğu belirtilmektedir. Ayrıca Çakır'ın iki yıllık süre içerisinde Oda TV'de 22 yazısının yayımlandığı ve bunlardan sadece beşinin iddianamenin ek dosyalarına konulduğu da belirtilmektedir. Çakır, tüm bu yazılarında ise  mahlas  kullanmıştır. [6]