Ebû Mûsa Câbir bin Hayyân  ( Arapça :  ابو موسی جابربن حیان ,  Latince : "Geber" ya da "Geberus";  (al-Barigi Kabilesi / al-Azdi / al-Kufi / al-Tusi / al- Sufi ) [1] , (doğum: 721,  Tus, İran ,  Horasan ; ölüm: 815,  Kufe ,  Irak ) [2]  Batıda daha ziyâde  Geber  olarak tanınan,  Abbâsîler  döneminde yaşamış ve  İslâmiyet 'te  fen bilimlerinin  temelini atmış olan  Farsî  çok yönlü bir  fen   bilgini ;  simyacı ,  kimyacı  ve  eczacı ;  fizikçi ,  astronom  ve  astrolog ;  tıp  ve  fizik tedavi   uzmanı ;  mühendis ,  coğrafyacı ,  filozof  ve  sûfi .

Tus, İran 'da eğitimini aldıktan sonra  Kûfe 'ye göç etti.  Câbir bin Hayyân  bilinen ilk pratik  Simya   ( Alşimi )  âlimdir. [3]  Orta Çağ Avrupası'nın  Simya  alanına büyük ölçüde etki etmiş ve  Kimya 'nın da esasını oluşturmuştur.  İmâm Câʿfer-i Sâdık 'ın öğrencisidir.

Kimyager  ve  Eczacı  olan bir babanın oğlu olarak Horasan'da doğmuş ve  Yemen 'de okuduktan sonra  Kufe 'ye giderek  Abbâsî   halifesi   Harun Reşid 'e saray âlimi olarak hizmet etmiştir.

Kimya dışında  Eczacılık ,  Metalürji ,  Astroloji ,  Felsefe ,  Fizik  ve  Müzik  gibi geniş alanda 400 ü aşan eser bıraktığı söylenirse de ancak 20 civarında eseri bugüne kalmıştır.

Nitrik asit ,  Hidrojen klorür  ve  Sülfürik asit 'in rafine ve kristalize yöntemlerini bulduğu  Kral suyu 'nu icat ettiği ve  Sitrik asit ,  Asetik asit ,  Tartarik asiti  keşfetiği düşünülmektedir. "İmbik" (  الأنبيق  al-inbiq) geliştirmiş ve kendisinin ortaya attığı  Baz  kavramıyla Kimya'nın gelişmesine katkıda bulunmuştur.

Ayrıca daha sonra zehirlilerin zehirlisi olan arsenik tozunu elde eden ilk kişidir.

Agathondaemon ,  Hermes Trismegistus ,  Pisagor  ve  Sokrates 'i saydığı ve  Eski Yunan ,  Eski Mısır  ve  Şia   Sufizminden  etkilendiği düşünülmektedir.

Eserlerinden  12. yüzyılında   Latince 'ye çevirilmiş olan  Kitab al-Kimya  adlı eseri, Simya ve Kimya kelimelerinin kökeni olmuştur.