Chapel Hill saldırısı , 10 Şubat 2015 tarihinde,  Amerika Birleşik Devletleri 'nin  Kuzey Karolina  eyaletindeki  Chapel Hill  şehrinde üç kişinin öldürülmesiyle sonuçlanan saldırı. Deah Shaddy Barakat, Yusor Muhammed Ebu Salha ve Razan Muhammed Ebu Salha saldırı sonrası hayatlarını kaybetmişlerdir. [2]

Şüphelilerden birisi olan ve kurbanların komşusu Craig Stephen Hicks saldırı yaşandığı sırada Durham Teknik Üniversitesi'nde avukat yardımcısı olabilmek için ders çalışmakta olduğunu belirtmiştir [3] , bir başka kaynağa göre ise polise teslim olarak suçunu itiraf etmiştir. [4] [5]  Maktüllerin babası Muhammed "çocuklarım nefret suçu kurbanı oldu." demiştir. [6]  Şüphelinin eşi Karen saldırının dini bir önyargı ile değil, uzun zamandır süren park yeri anlaşmazlığından kaynaklandığını ifade etti. [7] [8]  Ayrıca boşanmak üzere olduğunu da duyurdu. [9]  Chapel Hill Polis Departmanı ilk olarak yaptıkları çalışmaları belirtti, "Başlangıç niteliğinde yaptığımız araştırmalar gösteriyor ki, saldırının sebebi devam etmekte olan park yeri tartışması. Hicks, müffetişler ile uyumlu şekilde davranıyor ve yakında zamanda daha fazla bilgi duyurulacak." Hicks üç kişiyi öldürmekten dolayı birinci derecede cinayet suçlamasıyla cezaevine yerleştirildi, saldırı hakkında araştırma devam etmektedir. [10]