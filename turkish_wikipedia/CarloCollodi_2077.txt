Carlo Lorenzini  (d. 24 Kasım 1826,  Floransa  - ö. 26 Ekim 1890,  Floransa )  İtalyan  İtalyan gazeteci ve yazardır.  Pinokyo  romanının yazarı olarak ve genellikle  Collodi  takma adıyla bilinir.

Carlo Lorenzini, yoksul bir ailenin çocuğu olarak Floransa'da dünyaya geldi. Gençliğinde ilahiyat okulunda okudu, ama  Avusturya 'ya karşı sürdürülen mücadelede  Risorgimento  (Yeniden Yükseliş) hareketini desteklemek için gazeteciliğe başladı. Ünlü takma adı Collodi, annesinin doğduğu yerin adıdır. Başlangıçta bu adı 1848’de kendi kurduğu mizah dergisi  Il Lampione ’deki (Sokak Lambası) yazılarını imzalamak için kullanmıştı. Dergi kurulduktan birkaç ay sonra sansür dairesi tarafından kapatıldı; ama Collodi yılmayarak 1853’de  La Scaramuccia  (Didişme) adlı yeni bir dergi kurdu. 1859’a kadar gazeteciliği sürdürdü, sonra  Giuseppe Garibaldi ’nin özgürlük mücadelesi veren kuvvetlerine katıldı. 1861'de  İtalya Krallığı  kurulunca, gazeteciliği ve silahlı eylemleri bırakarak şehri  Floransa 'ya geri döndü ve resmi görevler üstlendi: Önce sansür dairesinde çalıştı (onun gibi sansürden olumsuz etkilenmiş birisi için ilginç bir seçimdi bu), sonra valilikte görev aldı. Edebiyat çalışmalarına hiç ara vermemiş olmasına karşın, 1875’e kadar dikkat çekici bir başarı sağlayamadı. 1875’de, Floransalı bir yayınevi için  Perrault ’nun masallarını İtalyancaya çevirdi. Bu çeviri çalışması, çocuk edebiyatının büyülü dünyasını daha yakından tanımasını sağladı ve onu derinden etkiledi. Perrault çevirileriyle başlayan çalışmalarının doruk noktasını  Pinocchio  ( Pinokyo ) oluşturacaktı.

Yapıtlarından  Giannettino  1876'da,  Minuzzolo  1878'de yayımlandı. Pinocchio'nun (Pinokyo 1944, 1991) ilk bölümleri 1880'de  Giornale dei bambini  adlı çocuk dergisinde çıktı ve çok beğenildi.

Collodi, masalın sağladığı sonsuz anlatı olanaklarını yakından tanıyınca, mizacına en uygun yazınsal biçimi bulmuş oldu; bu, uzun süre devam edcek olan verimli yazarlık döneminin, çocuk kitapları yazarlığının başlangıcı oldu. 1876-1890 yılları arasında  Giannettino ’yu yayımladı. Bu yedi ciltlik yapıt, öğretici hikâyeler içerir. Bu arada, 1883’ten itibaren  Il Giornale dei bambini ’nin yayın yönetmenliğini üstlendi. Ama bu arada bir başka dergide  Pinokyo ’yu bölüm bölüm yayımlıyordu. Bu eserinin edineceği ün, öteki bütün çalışmalarını gölgede bırakacaktı. Aslında, Collodi yorulmak bilmez bir kalem ustasıydı ve  Pinokyo ’nun yanı sıra birçok kitap yazmıştı. Bu eserleri arasında şunları sayabiliriz:  Occhi e nasi  (1811; Gözler ve Burunlar),  Storie allegre  (1887; Neşeli Öyküler) ve ölümünden sonra yayımlanan  Note gaie  (1892; Neşeli Notlar) ile  Divagazioni critico-umoristiche  (Eleştirel-Mizahi Konu Dışına Çıkmalar). Collodi 26 Ekim 1890’da aniden öldü.

Pinokyo, Türkçeye pek çok kez çevrilmiştir. Günümüzde de, yeni çevirileri ve baskıları çıkmaya devam etmektedir. Aşağıdaki liste, bu ilginin nasıl aralıksız sürdüğü konusunda bir fikir verebilir.

Le avventure di Pinocchio  (1880)..

Vasfi Mahir Kocatürk'ün de bir çevirisi var, basım tarihi belirsiz; 25 kuruş / Rafet Zaimler Yayınevi

Pipì lo scimmiotto rosa  (1887).