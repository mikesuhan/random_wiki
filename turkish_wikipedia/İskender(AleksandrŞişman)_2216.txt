İskender  ( Osmanlı Türkçesi :  اسكندر ) ya da doğum adıyla  Aleksandr Şişman  ( Bulgarca :  Александър Шишман ),  Bulgar Çarı   İvan Şişman 'ın büyük oğlu. Aleksandr,  İkinci Bulgar İmparatorluğu 'nun 1395 yılında  Osmanlı Devleti  tarafından fethedilmesinden önce babası ile birlikte devleti ortak bir şekilde yönetmekteydi. [1]  Bu tarihten sonra ise Osmanlı yönetimini tanıyarak  İslam  dinine geçmiş, İskender adını almıştır.  Yıldırım Bayezid  tarafından devlet işlerinde görevlendirilen İskender önceleri  Samsun , sonraları ise  İzmir 'de valilik görevlerini üstlenmiştir. [2]