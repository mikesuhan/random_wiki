Medinetü'l-Zehra Sarayı   İspanya 'nın  Cordoba  kenti yakınlarında yer alan  Endülüs  döneminde inşa edilmiş bir saraydır.

III. Abdurrahman  tarafından bir kır sarayı olarak inşaa edilen Medinetü'l-Zehra Sarayı, surlarla çevrili bir tepede yer alıyordu. Sarayın kalıntıları yıllarca süren kazılar sonucu ortaya çıkarılmıştır. 935 yılında yapımına başlanan saray II. Hakem döneminde tamamlanmıştır. Etrafı surlara çevrili olduğu ve devasa büyüklüğü nedeniyle "şehir-saray" olarak nitelendirilir.

Saray hükümdarın gözde hanımı Zehrâ'dan alır. Sarayın yeri, Kurtuba'nın (Cordoba) kuzeybatısı tarafındaki  Vadi'ül-Kebir  (Guadalquivir) nehrine bakmaktadır. Kulelerle takviye edilmiş surlarla çevrilidir. Üç teraslı bir şemaya göre düzenlenen kompleksin en üstünde halifenin sarayı, aşağılarda ise devlet daireleri ve köşkler yer alır. Daha çok mermer ve alçı kullanılmış, mozaiklere de geniş yer verilmiştir. Saray  1013  yılında çıkan bir isyanda tahrip edilmiştir.

Medinetü'l-Zehra'da sütun başlıkları ion ve korinth başlıkların karması olan kompozit başlıklardan oluşur. Burada Roma geleneğinin örnek alındığı görülür.