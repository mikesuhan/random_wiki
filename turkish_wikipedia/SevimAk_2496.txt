Sevim Ak , Türk çocuk edebiyatı yazarı.

Kimya mühendisliği ve biyokimya uzmanlığı eğitimi gördü.  1985  yılından beri çocuk edebiyatıyla ilgilenmektedir.  1987  yılında, Redhouse Yayınları tarafından basılan ilk kitabı  Uçurtmam Bulut Şimdi  ile Akademi Kitabevi Öykü Ödülü’nü kazandı. Öyküleri Kırmızı Fare, Doğan Kardeş, Bando, Milliyet Kardeş, Başak Çocuk, Vakıf Çocuk, Kırmızı Bilye gibi çocuk dergilerinde yayımlandı. TRT’nin Portakal ve Zıpzıldır adlı çocuk programları için öyküler ve senaryolar yazdı.  1999 ’da, Arnavutluk’ta yayımlanan Balkan Yazarları Seçkisi’nde (Tregime)  Benim Adım Titi  adlı öyküsü Arnavutça olarak yer aldı.  Düşlere Sobe  adlı çocuk oyunu İstanbul Şehir Tiyatrosu’nda sahnelendi.  17 Ağustos 1999  depreminden sonra Tel Aviv Belediyesi Ruh Sağlığı Merkezi ve Marmara Üniversitesi Vakfı işbirliğiyle yürütülen Marmara Depremi Psikososyal Rehabilitasyon Projesi, yazarın çocuk korkularıyla ilgili 13 öyküsünden yola çıkılarak başlatıldı. Doğu ve Güneydoğu’daki çocuklarla gerçekleştirdiği yaratıcı okuma ve öykü yazma çalışmalarının sonuçları Fransa’da  Lignes D’ecritures ’in çeşitli sayılarında yayımlandı.  Kırık Şemsiye  adlı resimli öykü kitabı Çocuk ve Gençlik Yayınları Derneği’nce  2006  yılının en iyi resimli kitabı seçildi.