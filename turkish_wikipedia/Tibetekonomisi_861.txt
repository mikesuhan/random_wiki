Tibet ekonomisi  büyük ölçüde  tarıma  dayanmaktadır. Kısıtlı  ekilebilir alandan  ötürü  hayvancılık  (özellikle Tibet Platosu'nda) yaygın olarak görülmektedir. Yetiştirilen hayvanlar;  koyun ,  sığır ,  keçi ,  deve ,  yak ,  eşek  ve  attır . Tarımı yapılan temel ürünler ise  arpa ,  buğday ,  karabuğday ,  çavdar ,  patates ,  yulaf ,  kanola ,  pamuk ,  meyve  ve  sebzelerdir . Ekonomi,  tarım  ve  endüstrinin  son yıllardaki koşut büyümesiyle çoklu bir yapıya kavuşmuştur.

Tibet'in 2008 yılındaki  GSYİH 'sı 39.6 milyar yuan olarak gerçekleşmiştir. [ kaynak belirtilmeli ]  Merkezi Çin Hükümeti, Tibet'i vergiden muaf tutmakta ve bölge yönetiminin giderlerinin %90'lık bölümünü karşılamaktadır. [1]

Tibet'in turizm gelirleri son yıllarda (özellikle  Qingzang Demiryolu 'nun Temmuz 2006'da tamamlanmasından sonra) büyük bir yükseliş göstermiştir. 2006 yılı içinde 150000'i yabancı olmak üzere 2.5 milyon turist [2]  ağırlayan Tibet, 2000-2006 arası dönemde yılda ortalama %12 büyümüştür. Kişi başına düşen milli gelir 2006 yılında Tibet tarihinde ilk kez 10000  RMB 'yi aşmıştır. [2]

2008'in ilk altı ayında ekonomik büyüme  Lhasa ayaklanmalarının   turizm ,  üretim  ve  tüketimi  baltalaması nedeniyle yarıya düşmüştür. Böylece, bölge ekonomisi 2007'ye göre %7.4 büyümüş ancak bir önceki yıla göre %14.7 küçülmüştür. [3]