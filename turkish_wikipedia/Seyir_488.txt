Seyir ,  seyrüsefer  ya da  navigasyon , bir noktadan başka bir noktaya gitmek için en elverişli yolu tayin etme ve planlanan  rota  üzerinde yolculuğu gerçekleştirme. Genellikle bir denizcilik terimi olarak kullanılsa da, iki nokta arasındaki yolun önceden belirlenmiş olmadığı kara ve hava yolculuklarında da seyir yapılır. Denizcilikte  seyir , havacılıkta ise  seyrüsefer  terimi daha yaygın kullanılır.  Yön bulma  terimi, seyir işinin önemli bir kısmını oluşturan, yakından bağlantılı bir terimdir.