Bağırsak florası   sindirim sisteminde  yaşayıp konak organizmanın sindirimiyle ilgili çeşitli yararlı işlevler gören  mikroorganizmalardır .

Ortalama bir insan vücudunda 10 13   hücre  varken sindirim sisteminin içindeki mikroorganizma sayısı bunun on katı kadardır. [1] , [2] [3] [4] [5]   Bakteriler  kalın bağırsaktaki floranın çoğunu,  dışkının  da %60'ını oluştururlar. [5] [6]  Sindirim kanalında yaşayan tür sayısı tahminen 300 ila 1000 arasında olup, çoğu uzmanın görüşü bunun 500 dolayında olduğudur. [3] [4] [7]  Ancak bunların %99'u 30-40 türe ait olmaları muhtemeldir. [1] [8]  Bağırsak florasını oluşturan canlılar arasında  maya  türleri de vardır.

Bağırsak florası ile insanlar arasındaki ilişki  simbiyotik  ve  mutualistiktir , her iki tarafa da yarar sağlar. [3]  İnsanlar bağırsak florası olmadan yaşayabilseler de  [4] , bağırsak florasının kullanılmayan maddeleri  fermantasyon  ile kullanılır maddelere dönüştürmek,  bağışıklık sistemini  eğitmek ve zararlı organizmaların büyümesini engellemek gibi yararlı işlevleri vardır. [6]  Ancak bazı bağırsak mikroorganizmaları hastalık da yapabilir.

Üst mide ve ince bağırsakta mikroorganizmalar bulunmaz [5] [6] . Kalın bağırsak en çok bakteriyi içerir ve bu bakterilerin etkinlikleri kalın bağırsağı vücutta  metabolik  olarak en aktif  organ  yapar. [7]  İnce bağırsaktaki bakteriler başlıca  Gram-pozitif , kalın bağırsaktakiler ise başlıca  Gram-negatiftir .. [9]  Kalın bağırsağın ilk kısmında karbonhidratlar fermente olur, [6] [7] [8]  sonrasında ise  protein  ve  amino asitler  parçalanır.  pH ,  bağışıklık sistemi  ve  peristalsisin  etkisiyle bağırsağın farklı bölgelerinde farklı türler bulunur. [5] [6] [7]  Çekum ve yükselen kolonda pH düşüktür ve bakteriler hızlı büyür, nötral pH'li alçalan kolonda ise yavaş büyürler. [6]

Bağırsaklardaki bakterilerin %99'dan fazlası  anaerobdur , [3] [5] [6] [8] [10]  ama  çekumda  aerobik bakterilerin yoğunluğu yüksektir. [6]

Bağırsaklardaki tüm türler tanımlı değildir çünkü bazıları kültürlenemez. [3] [6] [8] [11]  Kişiden kişiye türlerin sayıları çok farketse de belli bir kişi için zaman içinde oldukça sabit kalır.

Çoğu bakteri  Bacteroides ,  Clostridium ,  Fusobacterium ,  Eubacterium ,  Ruminococcus ,  Peptococcus ,  Peptostreptococcus  ve  Bifidobacterium  cinslerine aittir. [6] [8] [10] . [8] .  Escherichia  ve  Lactobacillus  gibi aeroblar daha az miktarda bulunurlar.  Bacteroides  cinsine ait türler bağırsaklardaki bakterilerin %30'unun oluşturular.

Bağırsak florasında bulunan maya cinsleri arasında  Candida  ve  Saccharomyces  bulunur.

Bağırsak bakterileri insanlar için yararlı olan çeşitli işlevleri vardır. Bunlar arasında sindirilemeyen gıdaların parçalanıp emilmelerine yardımcı olmak, hücre büyümesini teşvik etmek, zararlı bakterilerin çoğalmasını baskılamak, bağışıklık sisteminin yalnızca patojenlere cevap vermesini sağlamak ve bazı hastalıklara karşı korumak sayılabilir. [6]  Keeley, 2004; [3]

Bağırsak florası olmazsa insan vücudu yediği karbonhidratların bir kısmını sindirip kullanamaz, çünkü  polisakkaritlerin  sindirimi için gerekli enzimler ancak bazı bağırsak bakterilerinde bulunmaktadır. Steril bir ortamda büyüyen ve bağırsak florası olmayan kemirgenler, normal hayvanlara kıyasla aynı kiloda kalabilmek için %30 daha fazla yemek zorunda oldukları gösterilmiştir. [3]  Bakterilerin yardımı olmadan tamamen sindirilemeyen bileşikler arasında bazı karbondidrat ( nişasta  gibi),  oligosakkarit , ve  şeker  ( laktoz  gibi) ve alkoller, bağırsak mukozası ve dökülen bağırsak  epitel  hücrelerinin  proteinleri  bulunur. [6] [7] [8]

Bakteriler fermente ettikleri  karbonhidratları  kısa zincirli  yağ asitlerine  (KZYA) dönüştürüler. Bunlar konak hücreler tarafından kullanılarak insan ünemli bir enerji kaynağı oluştururlar. [6] [7]  Ayrıca bu yağ asitleri bağırsağın su emme kapasitesini artırırlar, bazı zararlı bakterilerin sayısın azaltır ve hem bağırsak hücrelerinin hem de yararlı bakterilerin büyümesini artırılar. [5]  KZYA arasında  asetik asit ,  propionik asit  ve  butirik asit  bulunur. Fermantasyon sonucu  laktik asit  gibi organik asitler ve gazlar da oluşur. Bu organik asitler vücut tarafından kullanılıp enerji üretiminde kullanılırlar.

Başka bir tip fermantasyon  proteolitik fermantasyon  olup, enzimler, ölü konak ve bakteri hücreleri ve gıdada bulunan  kollajen  ve  elastin  gibi sindirilememiş proteinler'n yikimini sağlar. Bu fermantasyon sonucunda da KZYA, ayrıca  karsinojenler  oluşur. [5] [6]

Bakteriler  lipitlerin  emilimi ve depolanmasını artırdıklarına dair deliller vardır. Bakteriler ayrıca K2 vitamini üretip bunun vücut tarafından emilimini sağlarlar. [3]  Ayrıca KZYA vücudun  kalsiyum ,  magnezyum  ve  demir  emmesine yardım eder. [6]

KZYA'nın bir diğer yararı, bağırsak  epitel  hücrelerinin büyümesini artırmaları, onların çoğalma ve gelişimineni kontrol etmeleridir. Bunun yanı sıra, bağırsak yakınındaki  lenf  dokularının büyümesini sağlarlar. [6]

Bağırsak bakterileri konağın bağırsak ve sistemik bağışıklık sistemine sürekli etki ederler. Bağırsak mukozasındaki bağışıklık sisteminin hem erken gelişiminde hem de hayat boyunca işleyişinde bakterilerin anahtar bir rolü vardır. Bağırsak mukozası yakınında yer alan lenf dokularını stimüle ederek patojenlere karşı antikor üretmelerini sağlarlar. Bağışıklık sistemi yararlı bakterilere dokunmayıp zararlılara karşı mücadele verir.

Bir bebek doğar doğmaz sindirim sistemine bakteriler yerleşir. İlk yerleşen bakteriler bağışıklık tepkisine etki edip kendilerinin konağa ait olarak tanımlanmalarını sağlarlar. Dolayısıyla ilk bakteriler kişinin florasının içeriğini hayatı boyunca belirlerler. Ancak, bebek sütten kesilince bağırsaklardaki bakteri karışımı çoğunlukla  seçmeli (fakültatif) aeroblardan  çoğunlukla  zorunlu anaeroblara  değişir.

Bağırsak florasının bazı üyeleri, örneğin bazı Bacteroides türleri, yüzey antigenlerini değiştirerek kendilerini konak hücrelerine benzetirler, böylece bağışıklık tepkisinden kurtulurlar. Bazı zararlı bakteriler de bu stratejiyi kullanırlar.

Bakteriler  oral tolerans  adı verilen, ağızdan alınan (veya sindirim sisteminde bulunan bir bakterinin ürettiği) bir antijene daha az duyarlı olmaya neden olan, bir olguya etki ederler. [12]

Bakterilerin alerjilere, yani bağışıklık sisteminin zararsız antijenlere karşı aşırı tepki göstermesine, engel olduğu da gösterilmiştir. Bebek ve küçük çocukların floralarının incelenmesinde görülmüştür ki alerjisi olanlar veya daha sonra alerji geliştirenlerin bağırsak florasında  C. difficile  ve  S. aureus  gibi zararlı türlerin olma olasılığı daha yüksek,  Bacteroides  and  Bifidobacteria  sayıları ise daha düşüktür. Bu gözlemin bir açıklaması bakterilerin bebeklikte bağışıklık sistemini eğittiklerinden dolayı, eğer bu bakteriler zamanında eksikse bunun sonucu az eğitilmiş bir bağışıklık sisteminin antijenlere aşırı tepki gösterebileceğidir. Ancak flora farkını alerjilerin bir nedeni değil bir sonucu da olabilir. [1]

Geniş spektrumlu antiyotik  kullanımı ile bakterilerin sayısının azaltılması, konağın sağlığına ve onun gıdaları sindirme yeteneğine etki etmektedir.  Antibiyotikler , bakteriyel hastalıkları iyileştirmek amacıyla alınınca veya, farkında olmadan, antibiyotikle beslenmiş hayvanların etini yeyince, bağırsak florasına zarar veririrler. Bağırsakları tahriş ederek, bağırsak florasına etki ederek veya patojen bakterilerin çoğalmasına fırsat vererek ishale yol açabilirler. Antibiyotiklerin bir diğer olumsuz etkisi, antibiyotiğe dirençli bakterilerin sayılarının artmasına neden olmalarıdır. [13]

Bağırsak florasındaki bakterilerin sayı ve türlerini değiştirmek, vücudun karbonhidratları fermente etme ve safrayı metabolize etme yeteneklerini azaltarak ishale yol açabilir. [8]  Yerli bakterilerin azalmasının bir diğer etkisisi zararlı bakterilerin çoğalmasına neden olmaktır.

Antibiyotik kullanımı dışında nedenler de bağırsak florasının değişmesine neden olabilir. Bunlar arasında bağırsak  iskemisi , yemek yememek, ve bağışıklık yetersizliği sayılabilir.

Bağırsak florasının yokluğunun olumsuz etkilerine karşın besin yoluyla yararlı bakterilerin ( probiyotik  katkıların) alınması bağırsaktaki normal dengeyi düzeltip sağlığın düzelmesinde rol oynayabilmektedir. Ayrıca,  prebiyotik  olarak adlandırılan, bakteri içermeyen ama yararlı bakterilerin çoğalmasına yardımcı olan beslenme katkı maddelerinin de faydalı olduğu iddia edilmektedir.