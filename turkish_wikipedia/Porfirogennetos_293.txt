Porphyrogénnētos  (Latin harfleri ile  Porphyrogenitus ) ( Yunanca :  Πορφυρογέννητος , kelime anlamı olarak "Mor Oda'da Doğan",  Bizans İmparatorluğu 'nda onursal bir unvandır. Bu unvan baba  imparator  olduktan sonra doğan erkek çocuğa ya da kız çocuğa (Πορφυρογέννητη,  Porphyrogénnētē , Latin harfleri ile  Porphyrogenita ) verilirdi. [1]

Porfirogennetos  kavramı, veraset yoluyla meşruluğu güçlendirmek ile bağlantılı olarak 6. yüzyıldan itibaren bilinirdi fakat ilk güvenli kullanımı 846 yılına kadar olmamıştır. [1]  Terim 10. yüzyılda yaygın olmuştur, özellikle VII. Konstantin Porfirogennetos ile bağlantılı olarak ve Paleologos Hanedanı'na kullanımı devam etmiştir.

İmparatorluk moru , lüks bir boyaydı ve  deniz salyangoz ları ailesinin içinde bir tür kaya salyangozu olan  Murex  adıyla bilinen kabuklunun salgılarından elde edilmekteydi, elbiseleri renklendirmekte kullanılırdı. Üretimi aşırı pahalıydı, bu boya Romalılarda statü sembolüydü, örneğin  Magistratusların   togalarında  mor bir şerit olurdu. Bizans döneminde, renk imparator ile eşleşti ve tüketim kanunları, imparatorluk ailesi hariç kullanımını kısıtladı. Böylece mor imparatorluk rengi oldu.

Kendisi de  porphyrogénnētos  olan  VII. Konstantin ,  De Ceremoniis aulae Byzantinae  adlı çalışmasında  porphyrogénnētos  çocuğun doğumu sırasındaki törenleri anlatmıştır. [1]

En ayırıcı şart, çocuğun "Πορφύρα" ( Porphýra ,  Büyük Saray 'da müstakil bir köşkte Mor ya da Somaki mermerinden oda) da doğmasıydı: başka yerde doğan hiçbir çocuğun  Porphyrogénnētos  olarak isimlendirilmesi meşru kabul edilmezdi.  Porphyrogennētē  Anna Komnena odayı şöyle tarif eder: oda Saray'ın birçok terasından birinde bulunur,  Marmara Denizi  ve "taştan öküzler ve aslanların durduğu" (başka bir deyişle  Bukoleon Sarayı )  Boğaziçi 'ne bakar, yerden tavana mutlak bir kare formundaydı, tavan bir  piramit  ile son bulurdu. Yerden tavana duvarlar, "genellikle mor baskın, aralarda kum gibi parlayan beyaz noktalar" olan imparatorluk somaki mermeri ile kaplanmıştı [2]

Konstantinopolis'in eski şehrinde yer alan  Porfirogennetos Sarayı , 13. yüzyıl Bizans sarayıdır.  Konstantin Paleologos (VIII. Mihail'in oğlu) 'den sonra isim verilmiştir.