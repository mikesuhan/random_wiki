Encümen-i Daniş ,  Osmanlı Devleti ’nde 1851-1862 yıllarında hizmet vermiş bir bilim kuruludur. Kurucusu  Mustafa Reşit Paşa ’dır.  Fransız İlimler Akademisi ’ni örnek alarak kurulan bu kurulun başardığı en önemli iş,  Ahmet Cevdet Paşa ’ya yazdırılmış “ Tarih-i Cevdet ” adlı eserdir.

Türkçeye sade dille yazılmış ve tercüme edilmiş bilimsel eserler kazandırma, ülkede genel kültür seviyesini yükseltme, kuruluş aşamasında olan  Darülfünun  için kitap hazırlama gibi amaçlarla kurulmuştu. Ayda bir kez toplanan ve her biri bir bilim dalında uzman 40 dahili üyeden oluşurdu. 1862’den sonra kapanmıştır.

Sultan Abdülmecit’in  10 Ocak 1845 tarihli eğitim reformlarının gerçekleştirilmesi emrini içeren fermanı üzerine 11 Nisan 1845’de sekiz kişiden oluşan  Meclis-i Maarif-i Muvakkat  (Geçici Eğitim Meclisi) kuruldu [1] . Eğitim için gerekli reformların plan ve projesini oluşturmakla görevli meclis, 1846 yılı Temmuz ayında, yasa metinlerini hazırlamakla görevli Meclis-i Vâlâ’ya raporunu sundu. Meclisin kararları arasında İstanbul’da  Darülfünun  (üniversite) kurulması ve üniversitenin kuruluşuna hazırlık yapmak, okutulacak kitapları hazırlamak için “ Encümen-i Daniş ” adlı bir bilim kurulunun kurulması vardı. Encümen-i Daniş kurulması,  Paris ’te elçilik yaptığı sırada  Fransız İlimler Akademisi ’ni çok beğenmiş olan  Mustafa Reşit Paşa ’nın fikriydi. Ancak kurulması, 1851’de  Ahmet Cevdet Efendi’nin  bu kurumun sağlayacağı faydalara ilişkin bir mazbata yazarak Sultan Abdülmecid’e sunmasından sonra mümkün oldu.

Ataullah Efendizade Şerif Efendi’nin birinci başkan, Hayrullah Efendi’nin ikinci başkan olduğu encümen, 26 Mayıs 1851 tarihli padişah iradesi ile kuruldu. Kuruluş programını hazırlama görevi müderris  Ahmet Cevdet Efendi’ye  verildi. Encümenin nizamnamesi (tüzüğü) Ahmet Cevdet Efendi başkanlığında bir kurul hazırladı. Nizamname, 1 Haziran 1851’de yayımlandı. Üyelerin listesi 15 Nisan 1851’de padişahça onaylandı.

18 Temmuz 1851’de Darülmaarif Mektebi’nde düzenlenen törenle Encümen-i Daniş açıldı. Törene  Padişah Abdülmecit ,  Sadrazam Mustafa Reşit Paşa  da katıldı. Sadrazam müsteşarı  Fuad Paşa  ile  Ahmet Cevdet Efendi'nin  daha önce hazırladıkları “ Kavaid-i Osmani ” adlı Osmanlıca gramer kitabın bir nüshası, kurulun ilk eseri olarak törende padişaha sunuldu.

Kurul, 12 yıl kadar hizmet verdikten sonra dağılmıştır. Hangi tarihte ve neden dağıldığına dair bilgi bulunmaz ancak  Abdülmecit ’in ölümü ile çalışmasına son verildiği tahmin edilir.

Encümen-i Daniş, birinci ve ikinci olmak üzere iki başkanı, kırk dahili üye ile sayısı sınırlanmamış miktarda harici üyeden oluşurdu. Dahili üyeler ulema, şair, yazar, tercüman üst düzey askeri ve sivil bürokrat arasından seçilmiş kimselerdi. Toplantılara katılmaları zorunlu idi. Harici üyeler, Türkiye ile ilgili bilimsel çalışma yapan kimselerdi. Türkçe bilmeleri şart değildi; dilerlerse toplantılara katılabilirlerdi ancak hizmetleri daha çok yazdıkları eserlerle olmuştur. Harici üyeler arasında en ünlüleri Avusturyalı doğu bilimci  Joseph von Hammer-Purgstall , İngiliz sözlük  James Redhouse  ve Fransız doğu bilimci Thomas Bianchi’dir.

Encümen-i Daniş’in ürünü olan başlıca eserler şunlardır: