Mathieu Valbuena  ( Fransızca telaffuz:  [matjø valbwena] ; d. 28 Eylül 1984,  Bruges ),  Fenerbahçe  ve  Fransız  millî takımlarında forma giyen sağ ayaklı orta saha  futbolcusu . On numara pozisyonunda da forma giyebilmektedir.

Futbola 6 yaşında ES Blanquefort takımında başladı. 3 yıl burada top koşturduktan sonra 1993 yılında  Bordeaux  takımına geçti. 2003 yılına kadar Bordeaux gençlik takımlarında futbol oynadı. 2004 yılında  Libourne  takımına bonservissiz şekilde transfer oldu, böylece profesyonel kariyeri başladı. Bu takımda 55 maça çıktı ve 10 gol attı. Performansı ile  Marsilya 'nın dikkatini çekti. 1 Temmuz 2006 tarihinde 800 bin € karşılığında Marsilya'ya transfer oldu. Marsilya'da 2014 yılına kadar forma terletti ve Marsilya onun tanındığı ve yıldızlaştığı takımdı. Marsilya'da toplam 330 maça çıktı. 38 gol atıp, 59 asist yaptı ve 21.414 dakika süre aldı. Bir kez de şampiyonluk yaşadı. 2 Ağustos 2014 tarihinde  Dinamo Moskova  takımına 7 milyon € karşılığında transfer oldu. Moskova'da sadece bir yıl geçirmesine karşın 40 maçta forma giydi. 6 gol atıp 17 asistlik bir performans gösterdi ve hemen 1 yıl sonra, 11 Ağustos 2015'de yapılan anlaşmaya 6 milyon € karşılığında  Olimpik Lyon 'a transfer oldu. Lyon'da 76 maça çıktı. 12 gol 14 asist yaptı. 1 Temmuz 2017 tarihinde  Fenerbahçe 'ye 1,5 milyon € bonservis karşılığında transfer oldu.

Valbuena, ilk millî maçına 26 Mayıs 2010'da Fransa'nın,  Kosta Rika  ile oynadığı maçta dakika 65'de oyuna girerek çıktı ve dakika 83'de takımının ikinci golünü kaydetti. Fransa millî futbol takımı ile  2010 Dünya Kupası 'nda boy gösterdi. Bu turnuvada sadece 21 dakika forma giyebildi. Fransa, Dünya Kupası'ndan elenirken Valbuena bu sefer Avrupa Şampiyonası Elemelerinde forma giymeye başladı. Başarılı grafiği ile dört maçta görev aldı.  2012 Avrupa Futbol Şampiyonası 'nda kadrodaydı fakat forma şansı bulamadı.  2014 Dünya Kupası Elemeleri 'nde her maçta forma giydi.  Dünya Kupası 2014 'de, takımı çeyrek finale giderken kendisi 4 maçta forma giydi. 335 dakika süre aldı. 3 asist 1 gol ile Dünya Kupasını tamamladı. Bu onun forma giydiği son turnuvaydı. Fransa Millî Takımı'nda toplam 51 maça çıktı 8 gol, 20 asist yaptı ve 2948 dakika süre aldı.

Bordeaux'nun alt yapısında oynayan Valbuena, boyu çok küçük olduğu için kulübünden ayrılmaya mecbur kaldı. 19 yaşında Lagon (5. lig) külübüne gitti ve bir yıl sonra, Libourne-Saint-Seurin (3. lig) takımına katıldı. 2005-06 sezonunda, 29 maçta 19 gol atarak üçüncü ligin en iyi oyuncusu seçildi.

Valbuena, 1 Temmuz 2006 tarihinde 800 Bin € bonservis bedeliyle Marsilya'ya transfer oldu. 15 Temmuz 2006'da  İntertoto Kupası 'nda  Dnipro Dnipropetrovsk  takımına karşı 12 dakika süre aldı ve bu Marsilya formasını profesyonel anlamda giydiği ilk maçtı. [1]

Ligue 1 'de ilk 12 hafta kadroya alınmadı. 13. hafta,  LOSC Lille  ile oynanan maçta kadrodaydı fakat yedek bekledi. Bir hafta sonra  Valenciennes FC  maçında 6 dakika süre alabildi. Böylece, Marsilya forması ile ligde ilk maçına çıkmış oldu. [2]  Aralıklarla genelde maç sonlarında süre alma şansı buldu. Skora ilk katkısını 29. hafta oynanan  OGC Nizza  maçında, 16. dakikada  Renato Civelli 'ye attığı gol pası ile yaptı. Bu maçta 87 dakika süre alarak yavaş yavaş kalıcı olmaya başladı. Ligde ilk golünü 37. hafta oynanan  Saint-Étienne  maçının 86. dakikasında kaydetti ve takımı bu maçı 1-2 kazandı. Bir anlamda galibiyeti getiren isim oldu. [3]

Valbunena, 2006 - 2007 sezonunda Marsilya formasıyla toplam 397 dakika süre alabildi. 17 maça çıktı, 1 gol 2 asist yaptı. [4]  Marsilya o sezon ligi ikinci sırada bitirdi ve Şampiyonlar Ligi'nde oynamaya hak kazandı.

Valbuena, Marsilya'daki ikinci sezonunda ligde ilk maçta 41 dakika süre aldı. İlk 4 hafta ara ara süre alarak devam etti. Beşinci hafta kadroda değildi. Altıncı haftada 90 dakika sahadaydı. Sonraki üç hafta kadroya giremedi. Dönüşünde ilk 11 çıkmaya ve fazlaca süre almaya başladı. 2007 - 2008 sezonunda ligde skora ilk katkısını 23. hafta oynanan  SM Caen  maçında 41 ve 44. dakikalarda attığı gollerle yaptı. [5]  İki hafta sonra oynanan  PSG  maçında bir asist yaparak ligdeki ilk asistini de yapmış oldu. [6]  Marsilya, sezonu 62 puanla üçüncü sırada tamamladı.

Şampiyonlar Ligi'nde Marsilya A grubuna düştü. Grupta,  Porto ,  Liverpool  ve  Beşiktaş  ile eşleşti. İlk maçta, Beşiktaş'ı Fransa'da 2-0 mağlup ettiler. İkinci maçta, İngiltere deplasmanına gittiler. Liverpool'u 0-1 mağlup etmeyi başardılar. Bu maçta gol 77. dakikada Valbuena'dan geldi. [7]  Bu maçtan sonra Portekiz deplasmanından bir puan çıkardılar fakat geri kalan maçlarda yenilince grupta üçüncü oldular ve  UEFA Avrupa Ligi 'ne düştüler. [8]  UEFA'da son 32 turunda, Rus temsilcisi  Spartak Moskova  ile eşleştiler, Fransa'da 3-0 galip geldiler. Rusya'da 2-0 yenilseler bile ilk maçta atılan 3 gol sayesinde turu geçtiler ve  Zenit  ile eşleştiler. İlk maçı Fransa'da 3-1 kazandılar. İkinci maç  Sankt-Petersburg Arena 'da 2-0 mağlup olunca deplasman golü gereği, Zenit'e elendiler. [9]

Valbuena, 2007, 2008 sezonunda toplam 2800 dakika süre aldı. 42 maça çıktı. 5 gol 1 asist ile oynadı. [10]

Valbuena, Marsila ile birlikte bu sezon ilk lig maçına beşinci hafta oynanan  Girondins Bordeaux  maçında çıkabildi. İlk üç hafta kadroda yer almazken, dördüncü hafta yedek bekledi. Bordeaux maçında da sadece dokuz dakika süre alabildi. İlk asistini dokuzuncu hafta  Valenciennes FC  maçının on üçüncü dakikasında  Bakari Koné 'ye attığı pas ile yaptı. [11]  Bir hafta sonra  Stade Vélodrome 'da  Paris Saint-Germain 'e 2-4 mağlup oldukları maçın kırk beşinci dakikasında takımının ikinci golünü kaydetti. [12]  Ligin on yedinci haftası  OGC Nizza 'yı konuk ettikleri maçta 45+2'de  Mamadou Niang 'a gol pasını attı ve bir asist daha yapmış oldu. Marsilya bu mücadeleden 2-1 galip ayrıldı. [13]  Ligin yirminci haftasında ligin on altıncı sırasında yer alan  AJ Auxerre  deplasmanının yetmiş sekizinci dakikasında takımının ikinci golünü kaydetti ve Marsilya bu deplasmandan 0-2 galip çıktı. [14]  Bir sonraki hafta ligin son sırasındaki  AC Le Havre 'ı konuk ettiler. Valbuena bu maçı da boş geçmedi ve 25. dakikada  Benoît Cheyrou 'dan aldığı pasla topu ağlara gönderdi ve 2008/2009 sezonunda üçüncü golünü attı. [15]  Ligin otuz birinci haftasında  Grenoble Foot 38  maçında iki asist birden yaptı. Marsilya bu maçı 4-1 kazandı ve bitime yedi hafta kala liderlik koltuğunu ele geçirdi. [16]  İki hafta sonra  LOSC Lille  maçında maç 1-1 devam ederken Valbuena, Niang'a attığı gol pası ile maçın 1-2 olmasında büyük rol oynadı ve Marsilya bu maçı 1-2 kazanıp liderliğini sürdürdü. [17]  Şampiyonluğa adım adım ilerleyen Marsilya, ligin otuz altıncı haftası kendi evinde  Olimpik Lyon 'a 1-3 mağlup olunca ikinci sıraya düştü ve ligi ikinci sırada tamamladı. [18]  Valbuena, ligde toplam 31 maça çıktı, 1970 dakika süre aldı. 3 gol 5 asistlik katkı yaptı.

Fransız orta saha futbolcusu, takımının Avrupa Şampiyonlar Ligi Elemelerinde verdiği mücadeleye ortak olamadı.  SK Brann  ile oynanan iki maçta da kadroda değildi. Marsilya iki maçtada SK Brann'ı mağlup edip Şampiyonlar Ligi'nde gruplara kaldı. [19]   Şampiyonlar Ligi 'nde D grubuna düştüler.  Liverpool ,  Atletico Madrid  ve  PSV Eindhoven  ile mücadele ettiler. Toplam dört puan toplayıp UEFA Avrupa Ligi'nin yolunu tuttular. [20]  Valbuena, Şampiyonlar Ligi'nde 6 maça çıkıp 222 dakika süre aldı gol veya asist yapamadı.

Avrupa Ligi 'nde son 32 turunda  Twente  ile eşleştiler. Fransa'da maç 0-1 Twente üstünlüğü ile bitti. Hollanda'da ki maçı Marsilya 1-0 kazanınca maç uzadı ve penaltılarda 7-6 galip gelen Marsilya, Twente'yi eledi. Valbuena bu maçta forma giymedi. [21]  Bir sonraki tur yine bir Hollanda temsilcisi  Ajax  ile eşleştiler. Maç Fransa'da Marsilya'nın 2-1'lik üstünlüğü ile biterken Valbuena ikinci golün asistini yaptı. [22]  Deplasmanda 90 dakikalık sürede Ajax'a 2-1 yenildiler. Böylece maç uzatmaya gitti. Uzatma dakikalarında  Tyrone Mears 'ın attığı golle skoru 2-2 yaptılar ve Ajax'ı da kupanın dışına itip çeyrek finale kaldılar. [23]  Çeyrek Final'de  Shakhtar Donetsk  ile eşleştiler. Donetsk iki maçta da galip gelip Marsilya'yı eledi. [24]  Valbuena, Uefa Kupası'nda 5 maça çıktı, 1 asist yaptı.

Coupe de France 'da ikinci maçta  Olimpik Lyon 'a 1-0 mağlup olarak elendiler. [25]   Coupe de la Ligue 'de ilk turda  FC Sochaux 'a 1-0 mağlup olarak veda ettiler. [26]

Valbuena, 2008/2009 sezonunda toplam 45 maça çıktı, 2695 dakika süre aldı. 3 gol 6 asistlik performans gösterdi. [27]