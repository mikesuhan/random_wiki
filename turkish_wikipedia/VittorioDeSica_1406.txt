Vittorio De Sica  (d.  7 Temmuz   1902  - ö.  13 Kasım   1974 ),  İtalyan   yeni gerçekçi  yönetmen ve oyuncudur.

Roma ile Napoli'nin tam ortasında yoksul bir yer olan  Sora 'da doğdu. Yoksul ailesine yardımcı olmak için genç yaşta memur olarak çalışmaya başladı. Roma'daki Yüksek Ticaret Enstitüsü'ne gitti. Daha sonra Roma Üniversitesi'nden muhasebeci olarak mezun oldu. De Sica meslek hayatına 16 yaşındayken  Clemenceau Olayı  'nda ( Il processo Clemenceau ) Clemenceau'yu oynamaya ikna edilerek oyuncu olarak başladı.

Askerliğini yaptıktan sonra, Tatiana Pavlova'nın tiyatrosunda garson rolüyle ilk kez sahneye çıktı. 1920'li yılların sonlarında da tiyatroda çalışmayı sürdürdü. 1923'te Tatiana Pavlova'nın tiyatro topluluğuna katıldı. 1933'te oyuncu eşi Giuditta Rissone ve Sergio Tofano ile birlikte kendi topluluğu ZaBum'u kurdu. Tolpuluk, genellikle hafif komediler sahneledi; ancak,  Pierre Beaumarchais  oyunları da oynadı. Ayrıca,  Luchino Visconti  gibi ünlü yönetmenlerle çalıştı.

1931  ile  1940  arasında 23 filmde oynayan De Sica, o dönemde  müzikaller  ve hafif  romantik komedilerde  büyük başarı kazandı. Beyaz perdedeki popülerliği De Sica'ya, kamera arkasına geçip romantik bir komedi olan  İki Düzine Kırmızı Gül  ( Due dozzine di rose scarlette  - 1939) ile yönetmenliğe geçmesini sağladı.

Yeni gerçekçi  İtalyan senarist  Cesare Zavattini  ile karşılaşması önemlidir. Bu işbirliğinden, yeni gerçekçi sinemanın önemli eserleri arasında sayılan, yönetmenliğini Sica'nın yaptığı  Kaldırım Çocukları  (Sciuscià, 1946) ve  Bisiklet Hırsızları  (Ladri di biciclette, 1948) filmleri doğdu.

En beğenilen filmlerinden biri, Alberto Moravia'nın romanından uyarlanan, başroldeki Sophia Loren'in  Oscar 'ı kazandığı ve bugün bir klasik kabul edilen,  İki Kadın' dır. (La Ciociara, 1960)

150'den fazla filmde oynamış ve 34 film yönetmiş olan De Sica, Paris yakınlarındaki Neuilly-sur-Seine'de  13 Kasım   1974 'te öldü.