Thomas Tuchel  (d. 29 Ağustos 1973,  Batı Almanya ),  Alman  eski futbolcu ve  Bundesliga  takımlarından  Borussia Dortmund  teknik direktörü.

Futbola Krumbach takımında başlayan ve daha sonra  Augsburg ’da genç takımına transfer olan Tuchel, 1992’de transfer olduğu 2. Lig takımı  Stuttgarter Kickers ’de yalnızca 8 maçta oynadı ve kadroda yer bulamayınca 3. Lig takımlarından  SSV Ulm 1846  takımına transfer oldu. Bir dönem, takımın teknik direktörü olan  Ralf Rangnick  yönetiminde de futbol oynayan Tuchel 3 yıl boyunca formasını giydiği kulüpte 69 maça çıktı ve 3 gol attı. Ancak 1998’de yaşadığı bir kıkırdak sakatlığının iyileşmemesi üzerine futbolu bırakmak zorunda kaldı.

3.lig futbolcusu iken 25 yaşında sakatlanmasının üzerine 26 yaşında Stuttgart'ta teknik direktörlük eğitimi almaya başladı. Futbol oynadığı dönemde aynı zamanda spor bilimi ve İngiliz dili ve edebiyatı öğrenimi gören ancak eğitimini futbolla bir arada yürütemeyen Alman teknik adam, futbolu bırakmasının ardından iş yönetimi eğitimi alarak mezun oldu. 2006 yılında Alman Futbol Federasyonu’na ait HannesWeisweiler Akademisi’nde antrenörlük eğitimini mükemmele yakın olan 1,4’lük not ortalaması ile tamamlayarak futbol hocası diplomasını da aldı.  Almanya 'nın "Profesör" lakaplı hocası  Ralf Rangnick 'in yanında ilk yardımcılık deneyimini altyapıda yaşadı.

2008 yılında profesyonel takıma kaydırılan Jürgen Kramny’nin yerine Mainz’ın A Genç yardımcı antrenörlüğüne getirilen Alman hoca, 2009’da A Genç liginde şampiyonluk elde etti. Mainz’da  Jürgen Klopp ’un yerine gelen Jörn Andersen’in kupanın ilk turunda takımın elenmesi sonrasında gönderilmesi üzerine profesyonel takımın başına geçti. 2009/10 sezonunun ilk 7 haftasında 21 puan toplayarak kulüp tarihinin başlangıç rekorunu kırdı. Mainz’ın başında 5 sezon kalan ve inişli çıkışlı dönemler yaşayan ancak oynattığı modern hücum futboluyla Almanya’da büyük beğeni toplayan Tuchel, 2011 yılında Almanya Futbol Federasyonu’nun ligde ve alt yapı çalışmalarında en başarılı olan teknik adamlara verdiği yılın antrenörü ödülünü aldı. Teknik direktörlüğü sırasında Mainz başında ligde 170, kupada 11 Avrupa Ligi’nde de 2 maça çıkan Tuchel, bunlarda % 42,7 galibiyet, % 22,5 beraberlik ve % 34,7 yenilgi oranları yakalarken Bundesliga’da 65 galibiyet 44 beraberlik ve 61 yenilgi yaşadı. Takımının 2 kez Avrupa Ligi’ne katılmasını sağladı.

Bundesliga ’da 2013-14 sezonun sonunda 7’inci sırayı alan ve Avrupa Ligi biletini garantileyen Thomas Tuchel, devre arasında  Schalke 04  ve  Bayer Leverkusen 'in tekliflerini redetti. Daha sonra ise sezon sonunda 1 yıl daha sözleşmesi olmasına rağmen Mainz’dan ayrıldı.

Thomas Tuchel, 2015-16 sezonundan itibaren  Borussia Dortmund  teknik direktörlüğüne getirildi. [1]

10 Mayıs 2014 tarihi itibarıyla.