Eskigediz ,  Kütahya  ilinin  Gediz  ilçesine bağlı bir beldedir.

Eskigediz uzun bir zaman önce kurulmuştur. 1911 yılında büyük bir  yangın  gerçekleşmiştir, başka bir yerde yeniden kurulması düşüncesi bazı çevrelerce olumlu karşılanmamıştır. Aynı yere yeniden kurulan kentin bu nedenle iyi gelişme gösteremediği düşünülmüştür. Gediz'in sel baskını,  toprak kayması  gibi felaketlerin oluşmasına neden olan topografik yapı ve deprem felaketinin oldukça etkili yaşanmasına neden olan tektonik yapıya sahip olması gerekçe gösterilerek 1911 yılında gerçekleştirilemeyen yerleşmenin taşınma kararı 05.08.1970 tarihinde 7/1164 sayılı Bakanlar Kurulu Kararı ile uygulamaya konulmuştur. Yerleşme  Simav  karayolu üzerindeki Eskigediz'e 7 km mesafede bulunan mevkie taşınmıştır. Gerek topografik gerekse  iklimsel  özellikler açısından bugünkü Eskigediz'den çok farklı olan, ova yerleşmesi kurulmuş ve Gediz adı ile beraber ilçe merkezi olma statüsünü de almıştır.

Gediz 'e 5,  Kütahya 'ya 90 km uzaklıktadır.

28 Mart 1970 Saat: 23:00 sularında gerçekleşmiştir. Yaklaşık olarak 3000 km2 genişliğindeki sarsıntı alanında takriben 3500  ev  tamamen yıkılmış, 7000 ev ağır surette ve 10.600 den fazla bina da fazla ölçüde hasara uğramıştır. 33.000  aile , yaklaşık olarak 80.000 kişi  barınaksız  kalmış, 6 saniye süren  depremde  800 kişi(yabancı kaynaklarda 1086 kişi) ölmüş ve 520 (yabancı kaynaklarda 1260 kişi) yaralanmıştır.