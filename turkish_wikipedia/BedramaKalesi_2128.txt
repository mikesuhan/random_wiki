Bedrama Kalesi ,  Tirebolu, Giresun - Gümüşhane  karayolu üzerinde,  Örenkaya  ve  Karaahmetli  köyleri sınırlarında bulunan, tamamen yerli kayalar üzerine kurulmuş olan bir  kaledir .

Tirebolu'dan yaklaşık 8 km uzaklıkta, yüksek bir kayalık üzerinde yerleşim yeri oldukça büyük olan bir kaledir. Etrafındaki  sur  duvarlarından çok azı günümüze kadar kalabilmiştir. Kalenin üzerinde parkı vardır. Fırını, odaları, şarap/su küpleri, şavaşırken kullanılan tüfek yerleri, mavzer mermileri, harebe olan 20 civarında merdiveni vardır. Kalenin gerçek kapısı araştırılmadığından ziyaretçiler kendilerine göre patika yoldan çıkmaktadırlar.

Kale kapısı ve tamamen yıkılan kaleden çok az sur duvarı geriye kalmıştır. Kaleye uzaktan bakıldığında tamamen tabii kayalık gibi görünmesine rağmen  Harşit Vadisi 'ni en iyi kontrol altıda bulunduran bir konuma sahiptir.

Kale,  Venedikliler  ve  Cenevizliler 'den sonra, Kürtün  Çepni  Beyi Melik Ahmet Bey tarafından ilk olarak Türkler'e kazandırılmıştır. Ruslar, en son Karaahmetli Köyü'nü işgal ettikten sonra  Harşit Çayı 'nı geçemedikleri için Bedrama Kalesi'nden Çatalarmut Tepesi'ndeki Türklerle savaşmışlardır. Ruslar bu dönemde Karaahmetli Köyü'ndeki evlerde de kalmışlardır. Bu evlerden halen ayakta olanlar vardır.