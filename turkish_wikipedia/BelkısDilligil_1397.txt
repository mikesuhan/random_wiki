Belkıs Dilligil  (gerçek adı:  Belkıs Bergüzar Fırat ; d.  19 Şubat   1929 ,  İstanbul  - ö.  14 Mayıs   1995 ,  İstanbul ), tiyatro ve sinema oyuncusu.

1929 yılında  İstanbul 'da doğan Belkıs Fırat, Fatih Lisesi'nden mezun oldu. Sanat hayatına amatör olarak Fatih Halkevi'nde başlayan Fırat, İzmir Şehir Tiyatroları'nda sahnelenen Elektra adlı oyunla profesyonel oyuncu olarak devam etti. 1956 yılında Türk Tiyatrosu'nun önde gelen isimlerinden  Avni Dilligil  ile evlenen sanatçının bu evliliğinden Rahmi ve Çiçek adında iki çocuğu oldu. Eşi Avni Dilligil'in 1971 yılında vefatının ardından sinema oyuncusu olarak sanat yaşamına devam eden Belkıs Dilligil, 10 Mayıs 1995 tarihinde  Boğaziçi Köprüsü 'nde kızı  Çiçek Dilligil 'in kullandığı araçta başka bir aracın neden olduğu (Köprüde şerit değiştirme yasağına uymama) kazada ağır yaralandı ve hastaneye kaldırıldı. 4 gün boyunca yoğun bakımda tutulan sanatçı 14 Mayıs 1995 tarihinde 66 yaşında iken vefat etti. Karacaahmet'teki aile kabristanına gömüldü.