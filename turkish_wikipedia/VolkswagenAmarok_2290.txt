Volkswagen Amarok ,  Volkswagen Ticari Araç  tarafından üretilen orta boy bir  pickup kamyonet  türüdür. Tek kabin ve çift kabin olmak üzere iki modeli olan Amarok'un, arkadan itişli ya da 4Motion adı verilen 4 tekerden çekiş ile kombinelidir. Turbo Benzinli  TSI  ve Turbo Dizel  TDI  motorlar tarafından desteklenmektedir.  Toyota Hilux ,  Nissan Navara  ve  Mitsubishi L200  gibi araçlardan boyutunun büyük olmasına rağmen bu araçlarla rakiptir.

2005 yılında  Volkswagen  hem pick-up hem de aile arabası olarak kullanılabilecek bir araç üreteceğini duyurdu. [1]

2007 yılında, otomotiv sitesi WorldCarFans.com, RoAnSa Carspy Fotoğrafçılık tarafından çekilen ilk fotoğrafları yayınlandı. Yayınlanan fotoğraflarda Volkswagen tarafından geliştirilen şaside Hilux kılığında testler yapıldı. [2]

2008 yılının Mart ayında,  Walter de Silva  tarafından tasarlanmış halini, ilk kez casus fotoğrafçı  Hans Lehmann  fotoğrafladı. [3]

2008 yılının Eylül ayında, Volkswagen, Arama ve Kurtarma aracı temasında pick-up görücüye çıktı. Bu tasarım %95 üretim versiyonu olan modeldi. [4]

2010 yılında Volkswagen'in ilk Pick-ıp'u olan Amarok, 7 Ocak 2010 tarihinde General Pacheco , Arjantin'de kamuoyuna sunuldu. Ve 2010 Arjantin Dakar Rallisinde Destek aracı olarak 45 adet Amarok kullanıldı.

Kasım 2010 yılında, Amarok 2010/2011'de Euro NCAP'ten 4 yıldız ile ödüllendirildi. [5]  2011 yılının Şubat ayında ise Australasian Yeni Araç Değerlendirme Programından (ANCAP) 5 yıldız aldı. [6]

Volkswagen  bu pick-up'a isim bulmak için bir marka ajansı olan  Interbrand  şirketine ricada bulunur. [7]

4 Haziranda 2009 yılında kamuya duyurulan Amarok isminin  İnuitler  dilinde  kurt  anlamı varken, Latince kökenli dillerde "Taşları sever" anlamı olduğu iddia ediliyor. [7]  Aynı zamanda Amarok  İrlandaca  da ise " yarın  anlamını andırıyor. [8]

Volkswagen Amarok, TSI  ve  TDI  motorlar tarafından desteklenmektedir.TSI benzinli motor Türkiye'ye gelmemektedir. Motorların hepsi 2.0L'dir. 6 ileri manuel ya da 8 ileri  DSG  Otomatik  Şanzıman  tercih edilebilmektedir.

Arkadan ya da 4Motion(4 Çeker) çekiş versiyonları vardır. Trendline ve Highline donanım modelleri vardır. Son olarak bunlara Amarok Canyon modeli eklenmiştir.

Opak;  Saf Beyaz, Ontario Yeşil, Tornado Kırmızı(Canyon modelinde sunulmamaktadır.) 
 Metalik;  Mendoza Kahverengi, Kum Beji, Refleks Gümüş, Doğal Gri, Yıldız Mavisi, Bakır Turuncu(Sadece Canyon modelinde) 
 Sedefli;  Siyah  [10]