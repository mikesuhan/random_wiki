Son ,  Kerem Çatay 'ın yapımcılığını ve  Berkun Oya 'nın senaryosunu üstlendiği  Türk   drama   televizyon dizisi . Dizinin ilk bölümü 9 Ocak 2012'de  atv  ekranlarında yayınlanmıştır. Tamamen  yerli  bir senaryoya sahip olan dizi sadece 25 bölüm olarak planlanmış ve 25 Haziran 2012'de son bölümü yayınlanarak tamamlanmıştır. [1]

Dizinin ana kadrosu  Yiğit Özşener ,  Nehir Erdoğan ,  Erkan Can ,  Berrak Tüzünataç  ve  Engin Altan Düzyatan 'dan oluşmaktadır. Diğer öne çıkan oyuncu kadrosu ise  Uğur Polat ,  Aylin Aslım ,  Ülkü Duru  ve  Ahmet Levendoğlu 'ndan oluşmaktadır. [2]

Dizi, 25 bölümde tam 30 yıllık bir dönemi anlatıyor ve sondan başa doğru ilerliyor. [3]

Aslında hiçbir şey göründüğü gibi değildir. Mutlu bir evlilik... Birbirine aşık bir karı koca...Çocuklarının üzerine titreyen anne baba...Şüphesiz, yalansız, güven dolu bir ilişki...

Bir gün bütün hayatınızın aslında koca bir yalandan ibaret olduğu gerçeği yüzünüze bir tokat gibi çarpabilir...

3 tip kadın vardır: Eviyle evli olan, çocuğuyla evli olan, eşiyle evli olan...

Aylin ilk günden beri eşiyle evli olan kadınlardan olmuştu. Evliliği boyunca bir gün bile şüphe duymamıştı Selim’den... Bir gün bile yalan söyleyebileceğini düşünmemişti, aldatılacağını aklına getirmemişti. Ta ki o güne kadar… Bir uçak kazası haberiyle yaşamı altüst olana kadar…

Onların “Son”u nasıl olacak?

Dizinin senaryosu  Berkun Oya  tarafından yazıldı. Yönetmen koltuğunda  Ezel  dizisini de yöneten  Uluç Bayraktar  oturdu. Dizinin yapımcılığını ise  Ay Yapım  ile  Kerem Çatay  yaptı.

Dizi müzikleri ve düzenlemeleri jenerik müziği diğer tema müzikleri dahil olmak üzere  Toygar Işıklı  tarafından yapılmıştır.

Dizi  Türkiye 'de büyük  reyting  başarıları elde edememesine rağmen yurtdışında büyük bir başarı yakalamıştır. Özellikler  İsveç  TV kanalı  SVT2 'de yayınlanmaya başladığı ilk gecede büyük bir reyting almıştır ve kanalın 2012 Kasım'ında aldığı büyük reytingleri bile geçmiştir. [4]

İsveç’te sezonun en iyi dizisi olduğu söylendi. Dizi ayrıca bu başarının üzerine  Yunanistan ,  Kazakistan ,  Vietnam  gibi ülkeler başta olmak üzere tam 30 ülkeye satıldı. [5]

Özellikle Avrupa'da büyük ilgi gören Son'un senaryosu  Amerikalı  ünlü prodüksiyon şirketi Sander/Moses Productions'un da dikkatini çekmiş ve ABD kanallarında yayınlanması için  Ay Yapım  ile anlaşma yapmıştır. Dizinin ABD'de izleyicilere göre yeniden uyarlanacağını söylendi. [6]  3 eylül 2016 tarihi itibarıyla Hollanda NPO kanalında ülkenin seyircilerine uyarlanmış şekilde ve "Vlucht HS13" ismiyle seyircilerle buluşacaktır.

Sabah Gazetesi'nin Günaydın ekinin yazarı Yüksel Aytuğ, "Son"un senaryosunun karmaşıklığını "sudoku"ya benzeterek eleştirdi. Aytuğ yazısında "Son"un hikayesinin sondan başa doğru geliştiğini, birbirinden bağımsız öykücükleri birbirine bağlama görevinin izleyiciye bırakıldığını ve bir iki bölüm diziyi izlemeyen bir izleyicinin hikayeye hakim olmasi için özetlerin bile yetmediğini söyleyerek "Son"u zorlu zeka oyunu Sudoku'ya benzetti. [7]

İsveç’in en büyük gazetelerinden  Expressen ’in TV eleştirmeni  Anders Björkman  "Sezonun en iyi yabancı dizisi kanalın reytinglerini yukarıya çekti. Hikâyesi muhteşem. Beklenen dizi ABD’den değil Türkiye’den geldi. ‘Son’ uluslararası ayaklı, heyecan dozu yüksek bir gerilim" dedi. [8]

Dizinin ana kadrosu  Yiğit Özşener ,  Nehir Erdoğan ,  Erkan Can ,  Berrak Tüzünataç  ve  Engin Altan Düzyatan 'dan oluşmaktadır. Diğer öne çıkan oyuncu kadrosu ise  Uğur Polat ,  Aylin Aslım ,  Ülkü Duru  ve  Ahmet Levendoğlu 'ndan oluşmaktadır. Ana oyunculardan bazıları diziyle ilgili yorumda bulunmuşlardır.

Dizideki mimar Halil karakterini canlandıran  Engin Altan Düzyatan : "Başı sonu belli olan bir dizide oynamak çok farklı bir duygu. Bu işe ne kadar konsantre olacağımızı biliyoruz. Bu projenin içinde olduğum için çok heyecanlıyım. Dizide Berrak'ın canlandırdığı Alev karakterinin eşini oynuyorum. Mimar karakteri için herhangi bir araştırma yapmadım. Hikaye ile ilgili çok fazla şey söyleyemiyorum bu konuda konuşma yasağım var."

Nehir Erdoğan 'nın canlandırdığı Aylin karakterinin eşini canlandıran  Yiğit Özşener : "Farklı bir projede yer aldığım için çok mutluyum. Seyircilerin izledikten sonra nasıl tepki vereceklerini çok merak ediyorum. Bu kez polisiye bir gerilim hikayesi denedik. Her bölümün sonu ve başı merak uyandıracak şekilde olacak. Bunu da ne kadar becerebildiğimizi hep birlikte izleyip göreceğiz."

Engin Altan Düzyatan 'nın canlandırdığı Halil karakterinin eşini canlandıran  Berrak Tüzünataç  ise: "Birlikte bir maceraya atılıyoruz. Benim oynadığım karakter hayatla uyumu pek yakalayamamış bir kız. Belli kırılganlıkları var. Amerika'da fotoğraf eğitimi almış. Kendi adıma çok farklı bir rol oynuyorum" yorumunu yapmıştır.

Selim  ( Yiğit Özşener  tarafından canlandırılan), 30’lu yaşlarda. İstanbul doğumlu, doktor. Üniversitede anatomi kürsüsünde görevlidir. Profesörlük yolunda emin adımlarla ilerlemektedir. Çalışkan, idealist, disiplinlidir. Selim, annesi, babası ve kardeşi Ömer 1982 yılında ailece tatil yolunda bir trafik kazası geçirirler. Annesi, babası ve kardeşi Ömer ölür. Kazadan kurtulan tek kişi Selim’dir. Aile dostları, Halil ve Ali’nin annesi ve babası Selim’e sahip çıkarlar ve Selim onlarla yaşar, Halil ve Ali’yle beraber büyür. 26 yaşında tanıştığı Aylin’le 2001 yılında evlenirler. Bir aşk evliliği. 2004 yılında oğulları Ömer doğar.

Aylin  ( Nehir Erdoğan  tarafından canlandırılan), 30’lu yaşlarının başında. İstanbul doğumludur. Oldukça güzel, alımlı bir kadın. Selim’in karısı. Mimar. Kocasının en yakın arkadaşı Halil’le kurdukları mimarlık şirketinin ortağı. Emekli bir albay ve ev kadını bir annenin tek çocuğu. Hayatında büyük kayıplar yaşamamış, belirli bir düzen içerisinde, hayal ettiği ve öngördüğü gibi yaşamış bir kadındır Aylin. 1999 yılında bir partide eşi Selim’le tanışırlar ve 2001 yılında evlenirler. 2004 yılında oğulları Ömer doğar. Aylin ailesine düşkün, çalışkan, yetenekli bir kadındır.

Ali  ( Erkan Can  tarafından canlandırılan), 50 yaşında. İstanbul doğumludur. Halil’in abisi. Kaçakçılık ve Organize Suçlarla Mücadele Şube Müdürlüğü’nde komiser. Sezgileri kuvvetli, soğukkanlı bir polis. Karısı Feride’yle sık sık didişseler de mutlu ve mütevazi bir hayat sürdürmektedirler. Çocukları yoktur. Feride Ali’nin bir an önce emekli olmasını istemektedir. Ali ise bu konuda kararsız ve çekingendir.

Alev  ( Berrak Tüzünataç  tarafından canlandırılan), 20’li yaşlarda. İstanbul doğumludur. 16 yaşında babası kalp krizi geçirerek vefat eder. Annesinden çok babasıyla yakınlık kuran Alev bu beklenmedik vefatla yoğun bir depresyon dönemi geçirir. Çalkantılı ruh hali Alev’i şüpheci ve önsezilerine göre yaşayan bir kadın yapar. Amerika’da fotoğrafçılık eğitimi alır. Türkiye’de kendine ait bir fotoğraf stüdyosunda çalışmaktadır. 2001 yılında Bodrum’da Halil’le tanışırlar ve ani bir evlilik yaparlar. Mutsuz ve problemli bir evlilik.

Halil  ( Engin Altan Düzyatan  tarafından canlandırılan), 30’lu yaşlarda, mimar, Alev ile evli, çocukları yok. Selim'in en yakın arkadaşı. Halil ve Selim'in geçmişe dayanan sağlam bir dostlukları var. Halil’in bir abisi var, Ali, komiser. Halil kendisini her anlamda yetiştirmiş, hırslı, başarılı bir mimar. Selim’in karısı Aylin'le birlikte kurdukları mimarlık şirketinin ortağı.

Orijinal kanalı  ATV  olan dizi  İsveç 'te yayınlanarak  Türk  dizileri arasında  Batı Avrupa 'da yayınlanan ilk dizi olmuştur. [9]  Yayına Ocak 2013'te başlamıştır ve reytinglerde Amerikan dizilerini geçerken, eleştirmenden övgü almıştır. [10]