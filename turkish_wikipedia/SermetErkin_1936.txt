Sermet Erkin  (d.  1957 ,  Karamürsel, Kocaeli ) Türk  sihirbaz ,  illüzyonist , tiyatro oyuncusu.

İstanbul Üniversitesi  Felsefe Tarihi bölümü mezunu olan Erkin, ilkokul zamanından itibaren ilgi duyduğu illüzyon sanatının, Türkiye'deki en ünlü ustası  Zati Sungur 'un ilk ve tek öğrencisidir. Çocuk yaşta İB Şehir Tiyatrolarına girmiş İstanbul Radyosu Çocuk Saatine devam etmiştir.

1977'ye kadar İstanbul Şehir Tiyatrolarında çeşitli oyunlarda rol aldı. Bir dönem kendi adına topluluk kurarak tiyatro yaptı. Türkiyenin en büyük Karagöz tasvirleri ile piyes koleksiyonlarının sahibidir.

1974'ten itibaren profesyonel olarak illüzyonistliğe başladı. Anadolu'nun 200'den fazla il ve ilçesinde turneler yapıp, yurt dışında ABD, Almanya, Avusturya,  Azerbaycan , Belçika, Bulgaristan, Çekoslavakya (1983), Çuvaşistan, Finlandiya, Hollanda, İngiltere, İsrail, İsviçre, Kırgızistan,  KKTC ,  Macaristan ,  Nahcivan ,  Özbekistan , Rusya Federasyonu ve  Tataristan ’ da gösteriler sergiledi.

Çeşitli okul dergileri, kitapları, gazete ve dergilerde çocuk sayfaları, Gelişim Larousse Ansiklopedisi gibi yayınlarda çalışmalar yaptı. 18 yıldan fazla bir süre İstanbul  Kervansaray  Gazinosu’nda çalışan sanatçı, çeşitli konferans, söyleşi ve organizasyonlarla iç içe yaşadı. Başta Atlas Tarih olmak üzere çeşitli dergilere yazılar yazmaktadır. Ankara Bilkent Üniversitesi Sinema ve Televizyon bölümü, Sermet Erkin'in hayatının anlatıldığı bir belgesel hazırlamıştır.

2011 yılında  Leyla ile Mecnun  dizinin bir bölümüne konuk oyuncu olmuştur.