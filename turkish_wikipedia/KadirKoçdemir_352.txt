Dr.  Kadir Koçdemir  (d.  1 Ekim   1964 ,  Orhaneli   Türkiye ),  Türk  bürokrat ve siyasetçi.

Ankara Üniversitesi Siyasal Bilgiler Fakültesi 'ni 1985'te bitirdi. Federal Almanya'da lisan eğitimini müteakip idare sistemi hakkında uygulamalı staj yaptı. Hamburg Üniversitesi Hukuk Fakültesinde  Avrupa Birliği ve İdare Hukuku  ve  İnönü Üniversitesi  Sosyal Bilimler Enstitüsünde  İdari Yapı Kalkınma İlişkileri  konusunda yüksek lisans öğrenimi gördü. Kamu Diplomasisi Kursu ve Milli Güvenlik Akademisini bitirdi.  Hacettepe Üniversitesinde   Modern Milli Devlet ve Küreselleşme  konulu teziyle doktora derecesi aldı. Azerbaycan İlimler Merkezi'nce fahri doktora unvanı verildi.

Mülki idare amirliği mesleğine Ağrı Kaymakam Adayı olarak başladı.  Şebinkarahisar ,  Eskipazar ,  Kulp ,  Afşin  kaymakamlıkları, Mahalli İdareler Genel Müdürlüğü Daire Başkanlığı, Genel Müdür Yardımcılığı ile Burdur, Elazığ ve Eskişehir illerinde valilik yaptı.

2014 Türkiye yerel seçimleri 'nde MHP'den Bursa büyükşehir belediye başkan adayı oldu. [1]   TBMM  XXV. ve XXVI. Dönem Bursa milletvekilidir. Avrupa Birliği Uyum Komisyonu ve  Avrupa Birliği Uyum Komisyonu  ve  Türkiye-AB Karma Parlamento Komisyonu  üyesidir.

İyi düzeyde Almanca ve orta düzeyde İngilizce bilmektedir. Telif, çeviri kitap ve makaleleri vardır. Evli ve 4 çocuk babasıdır.