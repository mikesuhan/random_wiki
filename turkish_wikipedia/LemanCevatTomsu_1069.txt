Prof. Dr. Leman Cevat Tomsu  (d.  1913 ,  Kayseri .  Osmanlı İmparatorluğu  – ö.  29 Nisan   1988 ,  İstanbul ,  Türkiye ), Türk mimar, akademisyen.

Türkiye'de mimarlık diploması alan ilk iki kadından birisi (diğeri  Münevver Belen ) ve İstanbul Mimarlar Odası’na kaydolan ilk kadın mimar olarak  Türkiye mimarlık tarihinde  önemli bir yere sahiptir.

1913 yılında  Osmanlı İmparatorluğu ’nun  Kayseri  şehrinde dünyaya geldi. Babası  Tavlusun Köyü ’nden Mustafa Cevat Bey’dir. Ailenin soyadı, Tavlusun köy meydanının ismi olan “ Tomsu ” sözünden gelir. [1]

Beş yaşında  Erenköy Kız Lisesi ’nde yatılı olarak okumaya gönderildi; [2]  ilk ve orta öğrenimini bu okulda tamamladı. 1930 yılında  Güzel Sanatlar Akademisi ’ne yazıldı; 1934 yılında yüksek lisansını tamamladı ve 472 no'lu diploma sahibi  mimar  olarak mezun oldu. [3]

İstanbul Mimarlar Odası’na 499 numara ile kaydoldu. Mesleğine  İstanbul Büyükşehir Belediyesi  İmar Müdürlüğü’nde çalışan  Martin Wagner 'in başladı. 1941 yılında asistan olarak Yüksek Mühendis Mektebi’nin (bugünkü adıyla  İstanbul Teknik Üniversitesi  Mimarlık Şubesine girdi. “ Bursa Evleri ” konulu tezi ile doçent ünvanını aldı. Tezi, 1950’de kitap olarak yayımlandı. İstanbul Teknik Üniversitesinde görevli bulunduğu sırada İsviçre, Almanya, İsveç, Fransa ve İtalya’nın bazı şehirlerinde harp sonrası gelişmiş mimarlık ve şehirleşme sorunları üzerine etütler yaptı. 1958 yılında İngiltere’de iskân hukuku üzerine incelemelerde bulundu. İlerleyen dönemde de profesörlük ünvanını aldı.

1936-1959 arasında 17 uygulama projesi yapan Tomsu, 1938-1954 arası katıldığı yarışmalarda 5’i birincilik olmak üzere 14 ödül aldı. İlk ürünleri olan Gerede ve Emirdağ CHP Evleri’nden belediye bürosunda gerçekleştirdiği plaj soyunma kabinleri, çocuk bahçesi, yüzme havuzu gibi projelerden yarışma projesi olarak hazırladığı banka yapısına kadar tüm eserlerinde dönemin mimarlık yaklaşımlarını yansıtan modernist sade bir dil tutturduğu, ancak 1940’lara doğru geleneksel vurgunun arttığı bir tasarım anlayışına yöneldiği görülmektedir. [2]

Tomsu, 1975 yılında emekli oldu. 29 Nisan 1988 tarihinde vefat etti. [4]