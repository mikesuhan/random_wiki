Pasifik levhası , çoğunluğu  Pasifik Okyanusu 'nun altında uzanan, 103.000.000 km² alanı ile en büyük okyanusal  levhadır . Yıllık  ortalama hızı  150 mm'dir. Dünyanın en aktif  deprem  ve  volkanik  bölgesi olarak adlandırılan  Pasifik Ateş Çemberi  levhanın sınır boyunca uzanır. Üzerinde  Nazka levhası  ve  Juan de fuca Levhası  bulunmaktadır.  Antarktika levhasından  ayrıldığı Pasifik-Antarktik sırtı da burada yer alır. Levhadaki dalma-batma hareketleri sonucu derin okyanus  hendekleri  oluşmuştur. Bunlardan en derini 11.000 m derinliğe ulaşan  Mariana Çukuru 'dur.

Pasifik levhasını; kuzey ve kuzeydoğudan  Kuzey Amerika levhası , doğudan  Nazka levhası , güneyden  Antarktika levhası , güneybatıdan  Avustralya levhası , batıdan  Filipinler levhası  ile çevrilidir.

Levha, komşu levhalarla çarpışma halindedir. Çarpışma alanlarında, volkanik ada yayları, volkanik dağlar, derin okyanus hendekleri ve sıra dağları oluşmuştur.  Endonezya ,  Filipinler ,  Japonya ,  Kamçatka yarımadası ,  Şili  aktif volkanları bu çarpışmanın eseridir.  Hawaii  volkanik adaları yaklaşık olarak levhanın ortasında yer alır.