Bülent Tacettin  (d. 10 Aralık 1968),  Türkiye Basketbol Ligi 'nde forma giymiş Türk  basketbolcu .

1983-1984 sezonunda Ziraat Fakültesi'nde forma giyen oyuncu, 1986-1990 sezonlarında antrenör  Murat Didin  yönetiminde  Türkiye Basketbol Ligi 'nde şampiyonluğa oynayan ve 1987 ile 1989 sezonlarında  Gençlik ve Spor Genel Müdürlüğü Kupası 'nı kazanan  Beslenspor 'da oynadı. [1]

1986 Temmuzunda  İzmir 'de yapılan Balkan Gençler Basketbol Şampiyonası'nda tarihinde üçüncü kez şampiyon olan Türkiye Genç Millî Basketbol Takımında yer aldı. [2]

2.02 m'lik boyuyla daha çok pivot mevkiinde forma giyen Tacettin, 1990-1991 sezonunun başında mutlak şampiyonluk iddiasındaki  Fenerbahçe 'ye transfer oldu. [3]  Sarı-lacivertli forma altında 1990-1991 sezonunda takımın ilk kez Türkiye Basketbol Ligi şampiyonu ve ikinci kez üst üste  Cumhurbaşkanlığı Kupası  şampiyonu olma sevincini yaşadı.

Larry Richard  ve  Can Sonat  gibi uzunların arkasında çok fazla forma şansı bulamayan Tacettin, daha sonra  Kayseri Meysu 'da oynadıktan sonra; 1994-1995 sezonunda  PTT 'de forma giydi, 1997-1998'de İkinci Lig takımı Sümerbank'ta oynayarak basketbolu bıraktı. Antrenör olarak basketbola devam etmiştir. Aynı zamanda millî takıma da seçilmiştir. [4]