Koordinatlar :  29°29′47″K   60°51′46″D ﻿ / ﻿ 29.49639°K 60.86278°D ﻿ /  29.49639; 60.86278

Zahidan  ( Farsça : زاهدان,  Zāhedān ),  İran 'ın güneydoğusunda,  Sistan ve Belucistan Eyaleti 'nin yönetim merkezi olan şehir.

Şehir,  Pakistan  ve  Afganistan  sınırı yakınlarında, denizden 1352 m. yükseklikte bulunur. Başkent  Tahran 'a 1.605 km. uzaklıktadır.

2005  yılı itibarıyla, 580.071 nüfusa sahiptir. Şehir halkının büyük çoğunluğunu  Beluciler  oluşur. Diğer halklar  Sistaniler  ve  Peştunlar 'dır.

Zahidan'da  İran  ekonomisi için önemli sayılabilecek bir faaliyet bulunmaz.Daha çok yerel ölçekli küçük sanayi tesisleri vardır. Özellikle  tekstil  (pamuklu dokuma),  kilimcilik ,  seramik  ve gıda sanayi gelişmiştir. Önemli bir tarım bölgesi değildir. Nüfusun özellikle,  SSCB 'nin  Afganistan  işgalinden kaçan halkın bu şehre gelmesinden dolayı artmasıyla şehrin ekonomik önemi artmıştır.

Zahidan kuzeyindeki büyük şehir  Meşhed 'e karayolu ile bağlıdır. Şehir  İran - Pakistan  arasında 2.derecede önemli olan karayolu üzerindedir. Bu yol üzerinden  Pakistan 'ın  Quetta  kentine bağlanır. Eyaletin daha güneyinde  Bam  üzerinden ayrılan anayol ise Pakistan'nın en büyük kenti ve limanı  Karaçi 'ye bağlanır. Şehir ayrıca inşası yeni tamamlanan İran-Pakistan demiryolu bağlantısı üzerinde önemli bir istasyondur. Şehirde uluslararası bir havaalanı bulunur.

Şehirde önemli sayılabilecek eğitim kurumları:  İslamic Azad University ,  Zahedan University of Medical Sciences  ve  University of Sistan and Baluchestan .