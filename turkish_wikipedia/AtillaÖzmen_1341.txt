Atilla Özmen  (d. 11 Mayıs 1988,  Ayvalık ), kariyerini  Gaziantep Büyükşehir Belediyespor 'da sürdürmekte olan Türk  futbolcudur .

Kariyerine 10 yaşında girdiği  Küçükköy Belediyespor  altyapısında başlayan Atilla Özmen, dört yıl burada kaldıktan sonra 2003 yılında  İnegölspor 'un altyapısına transfer olmuştur. Bir yıl da burada kaldıktan sonra  Altay 'a transfer olmuş ve bu kulüpte profesyonelliğe adım atmıştır. 19 Temmuz 2006'da ilk profesyonel sözleşmesine imza atan futbolcu Altay kadrosunda iki sezon profesyonel olarak yer almış, 6 Temmuz 2007'de tecrübe kazanması için  Beşiktaş 'a kiralanmıştır. [1]  Bu kulübün ilk takımında yer alamayan Atilla  Beşiktaş PAF  takımında birkaç maça çıkmıştır. 19 Temmuz 2006'da Altay'a geri dönen futbolcu kulübü tarafından yeteriz görülmüş ve sözleşme karşılıklı olarak feshedilmiştir. Daha sonra kısa bir  Konyaspor  macerası yaşayan Atilla 20 Ağustos 2009'da  Bucaspor 'a transfer olmuştur. [2]  Burada iki sezon oynadıktan sonra ise  2011-12 sezonu  başında bedelsiz olarak Samsunspor'a imza atmıştır. [3]  Bu takımdaki ilk karşılaşmasını 11 Ocak 2012 tarihinde  Türkiye Kupası  3. tur maçında  Orduspor 'a karşı oynamıştır. [4]  2013-14 sezonu sonunda ise takımı ile sözleşmesi biten Özmen fazla şans bulamaması nedeniyle sözleşmesini yenilememiş ve Samsunspor'dan ayrılmıştır. [5]  Ardından ise  Gaziantep Büyükşehir Belediyespor  ile 1 yıllık sözleşme imzalamıştır. [6]

İlk millî maçına 19 yaş altı kategorisinde 25 Ocak 2007 tarihinde  Fransa  ile oynanan özel maçta çıkan [7]  Atilla Özmen, hiçbir resmî turnuvada millî olamamıştır. Ancak  2007 Avrupa 19 Yaş Altı Futbol Şampiyonası elemelerinde   Türkiye  kadrosunda yer almıştır. [8]  21 Kasım 2007 tarihinde 21 yaş altı kategorisindeki özel maçta  İsveç  karşısında sahada yer alan [9]  futbolcu son millî maçına ise 15 Ocak 2008'de  Madeira Turnuvası 'nda  Portekiz  karşısında 20 yaş altı kategorisinde çıkmıştır. [10]