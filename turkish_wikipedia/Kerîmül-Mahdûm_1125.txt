Kerîmü'l-Mahdûm,  14. yüzyılda  Filipinler 'de  İslam  dininin yayılması için Şerîfü'l-Hâşim-Ebu-Bekir ile ilk çalışmaları yapan seyyah ve tüccar. Mahdum, daha önce  Malezya 'ya göçen  Araplardan  olup;  Johore 'de doğmuştur. Filipinler'deki ilk camiyi Simunul Adası'nda inşa ettirmiştir. 1380'da yaptırılan bu cami, bugün Şeyh Kerîmü'l-Mahdûm Camii adıyla bilinmektedir. Restore edilen caminin, sütunları hâlâ orijinaldir. [1]  Mahdûm'un İslamî çağrısına, 1390'da Minangkabau Prensi Rajah Baguinda uymuş ve tebasıyla birlikte ada üzerindeki ilk İslami topluluğu oluşturmuştur. [2]  Bunun ardından Filipinlerde Maguindanao Sultanlığı, Sulu Sultanlığı ve Lanao Sultanlığı, ülkede bu dini yayma faaliyetlerine başlamıştır. Filipinler'in kuzeyinde, Mahdûm'un ziyaretinden yaklaşık bir asır sonra önemli bir miktarda  Müslüman  topluluklar oluşmuştur.