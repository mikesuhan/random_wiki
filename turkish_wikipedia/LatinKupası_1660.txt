Latin Kupası ,  Latin  kökenli ülkeler olan  Fransa ,  İtalya ,  İspanya  ve  Portekiz  kulüpleri arasında düzenlenen bir futbol turnuvasıydı. 1949'da bu ülkelerin federasyonları kupayı düzenlemeye başlamışlardır. Turnuva masraflarda göz önüne alınarak her yıl bir ülkede düzenlenmiştir. Turnuva takımların fikstür altında ezilmemesi adına iki yarı final, final ve üçüncülük maçlarından oluşturulmuştur.

1949 yılında başlayan turnuva, katılımcı ülkelerin lig şampiyonları arasında oynanmıştır. Turnuva, 1955 yılında  Şampiyon Kulüpler Kupası 'nın başlaması ile fazlalık haline gelmiş, bu nedenle 1957 yılında sonlanmıştır.  Real Madrid  turnuvada iki kez finale çıkmış ve ikisini de kazanmıştır. 1957 yılında ise hem bu kupada hem de Şampiyon Kulüpler Kupası'nda şampiyonluğa ulaşmıştır. Latin Kupası,  II. Dünya Savaşı 'nın sonu ve Şampiyon Kulüpler Kupası'nın düzenlenmeye başlaması arasındaki yıllarda  Mitropa Kupası  ile birlikte Avrupa'nın en önemli futbol turnuvasıydı.