Polonez , bir  Polonya  ulusal  dansının  ve bu dansın temposunda bestelenmiş parçaların ortak  adı .

Başlangıçta bir zafer dansı olan,  17. yüzyılda  bir  saray  dansına, zaman içinde de bir  halk  dansına dönüşen polonez, üçerli ölçülü ve orta tempolu  müziğiyle , keskin bir biçimde birbirine eklemlenen ritimleriyle ayırt edilir. İlk örneklerine,  Johann Sebastian Bach , François Couperin, Händel ve  Mozart 'ın müziğinde rastlanır.  18. yüzyılda  ulusçu duyguların anlatım araçlarından biri olarak işlenmiş ve  19. yüzyılda  pek çok Polonyalı besteci, sayılamayacak kadar çok polonez yazmışlardır. Bununla birlikte, polonezi ilgi çekici bir taşra müziği olmaktan kurtaran,  Frédéric Chopin 'in bu türün başyapıtları sayılan 13 örneğidir. Chopin, epik bir biçim verdiği polonezleri, kendisinden önceki Polonyalı bestecilerin yolunu izleyerek, anayurduyla olan bağlarını simgeleştirmek için kullanmıştır.