Bekir Coşkun  (d. 1945,  Şanlıurfa )  Türk  gazeteci, yazar.

1945 yılında  Şanlıurfa 'da, memur bir babanın çocuğu olarak dünyaya geldi.İlk orta ve lise öğrenimini  Şanlıurfa 'da tamamladı. [1]   Ankara ’da Yüksek Gazetecilik Okulu’ndan mezun olduktan sonra 1974’te foto muhabiri olarak işe başladı. Daha sonra polis muhabirliği, parlamento muhabirliği yaptı. 1978’de  Günaydın Gazetesi 'ne geçti. Köşesinin adı Dokuzuncu Köy’dü. 1987’de  Sabah Gazetesi 'nde Onuncu Köy başlıklı köşesini yazmaya başladı. 1993'te  Hürriyet Gazetesi 'nde geçti. Şu ana kadar yayımlanmış 4 adet kitabı bulunmaktadır: "Dövlet", "Avukatımı İstiyorum", "Pako'ya Mektuplar" ve "Ben Pako". Köpeği Pako’nun adıyla kaleme aldığı yazılar yayımlanmıştır.  TRT 'de yayımlanan "Pako’ya Mektuplar" adlı dizi başta  BBC  olmak üzere altı AB ülkesi televizyonu tarafından satın alınmıştır. Hayvansever kişiliğiyle de bilinen yazar; keman çalabilmektedir, bir doğa ve deniz tutkunudur. Yaz ayları Ayvalık'ın  Cunda Adası 'nda ikâmet etmektedir. Bekir Coşkun, 9 Eylül 2009 tarihi itibarıyla  Hürriyet Gazetesi 'de ayrılmıştır. Bekir Coşkun, 25 Eylül 2009 tarihi itibarıyla  HaberTürk  gazetesinde yazılarına başlamıştır. [2]  Ancak referandumda  AKP  hükumetine karşı yazdığı yazılardan dolayı baskı gördüğünü iddia eden Coşkun'un işine 20 Eylül 2010 itibarıyla de son verilmiştir. [3]  Bekir Coşkun, 3 Kasım 2010 tarihinden itibaren Cumhuriyet Gazetesinde Onuncu Köy köşesinde yazılarına devam etmektedir. Cumhuriyet gazetesinde yazmaya devam etmekte iken gazeteden ayrılmış olup 14 Mart 2013 tarihinden itibaren  Sözcü Gazetesi 'nde ilk yazısıyla yazılarına devam etmektir.

3 Mayıs 2007 tarihindeki "Göbeğini Kaşıyan Adam" yazısından ötürü pek çok yazar tarafından  demokrasi  karşıtı olmakla eleştirilmiştir. [4]  15 Ağustos 2007'de  Emin Çölaşan 'ın yazılarına son verilmesi üzerine Hürriyet'ten istifa ettiği iddia edilmiştir, fakat 16 Ağustos 2007 tarihli yazısında istifa etmeyeceği mesajını vermiştir. [5]

Yazar Bekir Coşkun, başlığı "O benim 'cumhurbaşkanım' olmayacak" [6]  olan köşe yazısında, Abdullah Gül'ün şeriat yanlısı biri olduğunu ve bunun geçmişte sarfettiği sözler ile sabit olduğu yönünde görüş bildirmiştir. Bu yazı üzerine Başbakan Erdoğan " İstemeyen vatandaşlıktan çıkar! " demek suretiyle, büyük eleştiri toplayan bir açıklama yapmıştır. [7]

Coşkun, 2 Ağustos 2007 tarihinde Başbakan Erdoğan'a  Gidecek yerim yok [8]  yazısı ile cevap vermiş, ayrıca basına verdiği demeçler ile de  Nereye gideyim? Deve versin Arabistan'a gideyim [9]  diyen hicivli açıklamalarda bulunmuştur.