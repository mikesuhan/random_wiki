Yehova'nın Şahitleri , Yaratıcı olarak  Yehova 'ya inanılmaktadır.  Kutsal Kitap 'ta  Tanrı nın isminin  Tetragrammaton  haliyle yaklaşık 7000 kez geçen bu ismin, Yehova olarak seslendirildiğini ve bu ismin kullanılması gerektiğine inanmaktadırlar. [1] [2] [3] [4]  Dünya çapında 8,3 milyona yakın inananı olan dini bir topluluktur ve dünyada 240 ülke ve bölgede faaliyetlerini sürdürmektedirler. [5]

Yehova'nın Şahitleri,  Hristiyan  alemi tarafından birçok temel dinsel konuda ciddi görüş farklılıkları nedeniyle, Hristiyanlıktan ayrı bir inanç olarak görülmektedir.  [ kim? ]  Yehova'nın Şahitleri'ne göre de Hristiyan alemi Kitab-ı Mukaddes'te geçen ilk yüzyıldaki Hristiyanlıktan oldukça uzaklaşmıştır. Kitab-ı Mukaddes'i gerçek anlamda hayatlarında uygulamaya önem verirler. [6]   Teslise  inanmazlar. [7]  Gerçek dini bugünkü Hristiyan aleminin değil, İ.S. 1. yüzyıldaki Hristiyanların uyguladığına inanır ve buna bağlı kalırlar. Kitab-ı Mukaddes'in oryantalistik özelliğine inanırlar.  Ahiret  inançları kuvvetlidir. Tanrı tek olduğundan gerçek dinin tek olduğuna, bunun hangi din olduğununun ise Kitab-ı Mukaddes'te belirtildiğine inanırlar. [8] [9]

İnanç olarak sigara içmezler, silah tutmaya ve öldürmeye karşıdırlar. [10]  Bu sebeple askerlik yapmazlar, savaşa katılmazlar, siyasete karışmazlar ve kan nakli yaptırmazlar. [10] [11] [12]  Dünyadaki sorunların ancak  Tanrı'nın Gökteki Krallığı (Yönetimi)  tarafından çözüleceğine inanırlar. [13]

Yeryüzünde yaşayan kötülerin ve Tanrı'nın Gökteki Krallığının yanında olmayı reddeden tüm insanların  Armageddon 'da yok olacağına, ancak Yeryüzünün yok olmayacağına inanırlar. [14]  Yeryüzünün Yehova ve Gökteki Krallığı'nın Kralı İsa Mesih tarafından iyilere ve bu Krallığı kabul edip yanında yeralan insanlara sonsuza dek cennet olarak verileceğine inanırlar. Yalnızca  Cennet  inancı vardır. Ateşli bir cehennem azabı öğretisine inanmazlar. [15]  Bunun yerine, Tanrı'nın adaletini kötü kişileri sonsuza dek yok ederek göstereceğine inanırlar. [16]  Yehova'nın Şahitleri'ne göre cehenneme atılmak sonsuz yok oluşla eşanlamlıdır. Bu anlamda tekrar dirilme inançları vardır. Bu dirilme Gökteki Krallık hüküm sürerek Yeryüzünü cennete dönüştürdüğünde Yeryüzünde olacaktır. Diriltilecek olanlar "doğru olanlar ile doğru olmayanlar" olacaklar. Yalnızca "kötüler" diriltilmeyecekler ve sonsuza dek ölmüş ve böylece yok olmuş olacaklardır. Yehova'nın Şahitleri'ne göre Gökteki Krallık 1000 yıl boyunca hüküm sürmeye başladığında, Şeytan ve cinleri bağlanmış ve faaliyetsiz bir durumda olacaklarından insanları saptıramayacaklardır. 1000 yılın sonunda ise Şeytan ve cinler de sonsuza dek yok edileceklerdir. Bu sürenin bitiminde, İsa Kral olarak görevini tamamlamış ve insanlığın bütün sorunlarını çözmüş olarak, yetkilerini yeniden Yehova'ya devredecektir. [17]

Yehova'nın Şahitleri  Sofya 'da ev ziyareti yaparken

Yehova'nın Şahitleri

Ukrayna ,  Lviv 'de Yehova'nın Şahitleri toplantısı

Kişisel  Kutsal Kitap  incelemesi

Yehova'nın Şahitleri'nin Bölge Toplantısı