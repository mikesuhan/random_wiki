Koordinatlar :  36°19′7.37″K   33°43′50.94″D ﻿ / ﻿ 36.3187139°K 33.7308167°D ﻿ /  36.3187139; 33.7308167

Kırtıl ,  Mersin  ilinin  Silifke  ilçesine bağlı bir  mahalledir .

Tamamına yakını Çaylak oymağına bağlı  Tahtacılardan  oluşan köye, tahminen  1840  yılında yerleşilmiştir.

Son yazılı kaynaklarla ulaşılan bilgilere göre köye yerleşim tahminen 1810 yılıdır. Farklı kültürü nedeniyle dikkat çeken Kırtıl ile ilgili yüksek lisans ve doktora tezleri, belgeseller gibi birçok akademik ve yarı akademik çalışmalar yapılmıştır.

Orta Asya'nın kültürel etkisi Kırtılda yüksek oranda görülmektedir.Orta Asya'dan gelen bu  Türk  topluluk, hiç bozulmadan, eski geleneklerini, törelerini sürdürmekte olup,  Tahtacı   Türkmen  kültürünü has bir şekilde hâlâ yaşamaktadır.

Kırtıl mahallesi, Mersin iline 109, Silifke ilçesine 24 km mesafededir.

Kırtıl, 25 hanelik yaklaşık 200 nüfuslu bir  mahalledir . Köy nüfusunun yaklaşık olarak yarısı şehirde yaşamaktadır ve yaz dönemlerinde mahallede bulunmaktadır.

Temel geçim kaynağı  tarım  olan mahallede genellikle yaşlılar yaşamaktadır. Dünyanın birçok ülkesine ve Türkiye'nin birçok iline dağılmış bir nüfus yapısına sahiptir.

Mahallede  ilköğretim okulu  yoktur. Taşımalı eğitim de yapılmamaktadır. Mahallede  içme suyu  şebekesi vardır fakat  kanalizasyon  yoktur. mahallenin sağlık evi ve  sağlık ocağı  yoktur.  PTT  şubesi ve PTT acentesi yoktur.