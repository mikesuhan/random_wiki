Edhem Rahimoviç Tenişev  (25  Nisan   1921  - Penza,  Rusya ,  SSCB  - 11  Temmuz   2004 )  Tatar  asıllı Rus  dil bilimci ,  Türkolog , Moğol bilimci, Rusya Bilimler Akademisi muhabir üyesi, Rusya Bilimler Akademisi Dil Bilimi Enstitüsü Türkoloji ve Moğol Bilimi Laboratuvarı Müdürü,  Tyurkologiya  ("Türkoloji") dergisinin ve çok ciltli  Sravnitelno-İstoriçeskaya Grammatika Tyurkskih Yazıkov  ("Türk Dillerinin Tarihi-Karşilaştırmalı Grameri") adlı yayının editörüdür.

1938 yılında Moskova Ulaştırma Mühendisleri Enstitüsü'ne, 1945 yılında Leningrad Üniversitesi Şarkiyat Fakültesi'ne girmiştir. 1949 yılında "Kıpçak Dili ve Çağdaş Kıpçak Dilleriyle Karşılaştırılması ( Çekim Sistemi )" adlı mezuniyet tezini, 1953 yılında  Altun Yaruk 'un dili üzerine "kandidatlık" ( Kandidat: SSCB'de "doktor"dan önceki akademik unvan, Türkiye'deki "doktor" unvanına eşdeğerdir ) tezini savunmuştur.

1954 yılında Rusya Bilimler Akademisi (RBA) Dil Bilimi Enstitüsü'nde çalışmıştır.