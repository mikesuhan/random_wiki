Norveç Anayasası  (resmî adıyla  Norveç Krallığı Anayasası ;  Norveççe   Bokmål :  Kongeriket Norges Grunnlov ; Norveççe  Nynorsk :  Kongeriket Noregs Grunnlov )  Eidsvoll 'de toplanan Norveç  kurucu meclisi  tarafından 16 Mayıs 1814'te görüşülen, 17 Mayıs'ta da imzalanıp yürürlüğe giren  anayasa . Döneminin en liberal ve demokratik anayasalarından biri olarak görülen metin, halen yürülükte olan dünyadaki ikinci ve Avrupa'daki en eski anayasadır. 17 Mayıs  Norveç Anayasa Günü  olarak kutlanır.

Norveç anayasası 1'de 112'ye kadar numaralı maddelerden oluşur. Anayasa maddeleri beş grupta toplanmıştır:

Anayasa maddelerinden bazıları şu an yürürlükte değildir. Bunlar 10. madde (1908'de kaldırıldı), 33. madde (1905), 38. madde (1905), 42. madde (1905), 52. madde (1954), 56. madde (1972), 70. madde (1990), 72. madde (1990) ve 89. maddedir (1920). Bu numaralara yeni maddeler getirilmemiş; yerleri boş bırakılmıştır. Bunların dışında kalan bazı maddeler ise yerine yeni metinler kabul edilerek kaldırılmıştır (örneğin 14. madde). Birçok madde, alt maddelere bölünmüştür (örneğin 74. madde a'dan m'ye kadar).

Anayasanın kabul edildiği 17 Mayıs,  Norveç Anayasa Günü  olarak kutlanır. Bu gün okul çağındaki çocukların  bayraklı  geçit törenlerine sahne olur. Geçit başkent Oslo'daki  Kraliyet Sarayı 'nda geçer; bu sırada öğrenciler  kral  ve  kraliçeyi  selamlar. Anayasa Günü kutlamalarında askeri unsurların yokluğu göze çarpar.