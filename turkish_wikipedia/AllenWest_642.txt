Allen Clayton West  (25 mart 1929 - 1 aralık 1978)  Amerika 'nın en iyi korunan hapishanesi  Alcatraz 'da yatmış bir mahkumdur.

San Francisco Körfezi 'nde sahile 2,4 km uzaklıkta 9 hektar alana yayılmış olan Alcatraz Adası,  ABD 'nin en ünlü hapishanelerinden biri olma özelliğini taşıdı.

Önceleri  İspanyol 'ların yönetiminde olan ada, "La Isla de los Alcatraces" (Pelikanlar Adası) adını taşımaktaydı. 1848 yılında ABD yönetimine geçen ada, bir süre  San Francisco 'nun savunması için askeri amaçlarla kullanıldı. 1868 yılında yapılan, yerli isyancıların önderlerinin tutulduğu hapishane, Alcatraz adasının gelecekteki rolünü de belirleyecekti. Ek binalarla giderek büyüyen cezaevi,1 Ocak 1934 tarihinde federal hapishaneye dönüştürüldü. Disiplinin sıkı tutulması amacıyla yeni hükümlü alınmayıp, diğer cezaevlerinden tehlikeli hükümlüler buraya nakledildi. 1934 Haziran'ında çeşitli yerlerden 196 tutuklu ve hükümlü bu kaçılması çok zor olan adaya taşındı.

Alcatraz Adası, birçok ünlü suçluyu "ağırlamıştır". Bunlardan bazıları;  Al Capone ,  Doc Barker , "makineli tüfek"  George Kelly , "kuş adam" ya da Alkatraz Kuşçusu olarak bilinen  Robert Franklin Stroud , Bonnie ve  Clyde  ikilisinin şoförü Floyd Hamilton ve  Alvin Karpis  gibi isimlerdi.

Hükümlülerin sayılarla isimlendirildiği Alcatraz'da çok basit temel gereksinimler dışında hiçbir ayrıcalık yoktu. Cezaevi kitaplığından yararlanmak için bile en az beş yıl sorun çıkarmayan bir mahkûm olma şartı aranıyor, aşırı akıntıyla çevrili adadan kaçışın çok zor olduğu hapishane koşulları, esir kamplarına benziyordu. Sığınma yeri, yemek, kıyafet ve sağlık yardımının dışında hiçbir şey verilmiyordu. Çoğu mahkûm, günün 23 saatini hücresinde geçiriyordu. Ancak fırsat gelirse, dışarıya -temizlikçi olarak- bir saat kadar çıkabiliyorlardı. Ana binada kapılar ve pencereler, demir parmaklıklarla kapalıydı. Burada ve gözetleme kulesinde silahlı görevliler vardı. Adanın etrafı ise soğuk körfez suları ve bolca köpekbalığı ile çevriliydi.

Allen West,  Frank Morris ,  Clarence  ve  John Anglin  ile birlikte kaçmaya hazırlanıyordu. [1]  Fakat Allen West, işlerini oldukça yavaş yapmıştır ve geride kalmıştır. [2]  Allen West'ı beklemeyen diğerleri 11 haziran 1962 gecesi Alcatraz'a bir daha asla dönmemek üzere kaçtılar. [3]  Kaçışın sonraki günü herkes sorguya çekilirken Allen West her şeyi itiraf etmiş, arkadaşlarının nereye gideceklerini ve karaya çıktıkdan sonra ne yapacaklarını söylemiştir. [1]  Bunun üzerine harekete geçen polisler, Frank Morris, John ve Clarence Anglin'in cesetlerini bulucaklarından emindiler, fakat bulamadılar Bu olaydan yaklaşık bir yıl sonra Alcatraz kapatıldı. [1]  Alcatraz'dan sonra başka bir yere gönderilen Allen West ömür boyu hapis yattı. [4]