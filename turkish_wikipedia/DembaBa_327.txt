Demba Ba  (d. 25 Mayıs 1985,  Sevr ),  Santrafor  mevkinde forma giyen  Senegalli   millî   futbolcudur .  Süper Lig  ekiplerinden  Beşiktaş 'ta ve  Senegal Millî Takımı 'nda forma giymektedir.

Ba  Sèvres ,  Paris 'te doğdu ve yedi çocuklu bir ailenin altıncısıydı.  Saint-Valery-en-Caux ,  Seine-Maritime 'de büyüdü. 1999-2000 sezonunda Port Autonome takımının altyapısında oynamaya başladı. 2000-01 sezonunda Frileuse altyapısında oynadı. [1]

2001 yılında,  Châtillon 'a dönen Ba Montrouge altyapısında oynamaya başladı. [1]  2004 yılına kadar orada oynadı. [1]  Sonraki yıllarda  Lyon  ve  Auxerre  kulüplerinden teklif gelse de [1]  Ba İngiltere'de bir takımda profesyonel oynamak için takım aradı. Arkadaşı  Gauthier Diafutua  tarafından  Watford  teknik direktörü  Ray Lewington 'a önerildi. Ancak kısa bir süre sonra Lewington takımdan ayrılmak zorunda kaldı. Ba  Barnsley 'de 1 hafta geçirdi. [1]  Football League takımları  Swansea City  ve  Gillingham  ile başarısız olan görüşmelerden sonra Fransa'ya döndü. [2]

Ba, teknik direktör Alain Michel ile  Fransa Üçüncü Ligi  ekiplerinden  Rouen  ile bir yıllık sözleşme imzaladı. Böylece Ba profesyonel futbol kariyerine başlamış oldu.

Ba, 2006 yılında Belçika kulübü  Mouscron  ile üç yıllık sözleşme imzaladı. İlk üç maçta oynayıp bir gol attıktan sonra geçirdiği sakatlık yüzünden Ağustos 2006 ve Nisan 2007 arasında futbola uzak kaldı. Sekiz aylık iyileşme döneminden sonra dokuz maçta forma giydi, yedi gol attı. Ayrıca ilk uluslararası maçına çıktı.

29 Ağustos 2007 tarihinde Ba,  Ralf Rangnick  yönetimindeki  2. Bundesliga  kulübü  1899 Hoffenheim 'a 3 milyon € karşılığında transfer oldu. 3 Eylül 2007'de  SC Freiburg  karşısında ilk maçına çıkan futbolcu, bir asist yaptı. Bir sonraki hafta  VfL Osnabrück  ile oynanan maçta golle tanıştı. Ba, ilk sezonunda Hoffenheim'ın tarihinde ilk kez  Bundesliga 'ya yükselmesine yardımcı oldu. Sezon içinde 12 gol atan golcü, 30. hafta  FC Carl Zeiss Jena  karşısında hat-trick yaptı. O sezon Ba'lı Hoffenheim,  Almanya Kupası 'nda çeyrek finale kadar çıkmıştı.

İkinci sezonunda 33 lig maçında oynayıp 14 gol attı. İlk Bundesliga golünü, daha ilk hafta  FC Energie Cottbus 'a attı. 24 Şubat 2009 tarihinde  Stuttgart  ile 3-3 berabere kaldıkları maçta ise hat-trick yaptı. Hoffenheim, sezonun ilk yarısını lider kapama başarısı gösterdi, ancak sezon sonunda yedinci sırada yer aldı. Ba ise o sezon  Vedad Ibisevic 'ten sonra takımının en golcü ikinci ismi, ligin ise en golcü sekizinci ismiydi. Temmuz 2009'da  VfB Stuttgart  takımına gitse de sağlık kontollerini başarıyla geçemedi. [3]

Hoffenheim'da kalan Ba'nın son bir buçuk sezonu ise öncekiler kadar parlak geçmedi. 2009 yılının Aralık ayında Ba, Hoffenheim ile 2013 yılına kadar sözleşme imzaladı [4]  ancak bir kaç ay sonra geçirdiği sakatlık nedeniyle sezonu kapadı. Ocak 2011'de takımdan ayrılmaya karar veren Ba, Hoffenheim ile oynadığı 106 resmi maçta 40 gol atmıştı. [5]

Ba, Ocak 2011'de takımda yaşadığı bazı sıkıntılardan dolayı Hoffenheim'dan ayrıldı.  Premier League  kulübü  West Ham United  ile anlaştığı iddia edilen Ba, Hoffenheim'ın kış antrenman kampına gitmeyi reddetti. Buna karşılık Hoffenheim ile yaptığı son sözleşme iptal edildi ve para cezasıyla beraber altı ay boyunca hiçbir kulüple anlaşamama cezası aldı. [6] [7]  Kulüp daha sonra 7.1 milyon £ karşılığında  Stoke City  ile anlaştı ancak Ba, kişisel açıdan açıklanmayan nedenlerden dolayı sağlık kontrollerinde başarısız oldu. [8] [9]

Stoke ile sözleşme imzalayamayan Ba, açıklanmayan bir ücret karşılığında West Ham kulübüne transfer oldu. 28 Ocak'ta üç yıllık bir sözleşme imzaladı. [10] [11] [12] [13]  Ba'nın ilk Premier League maçı 6 Şubat 2011 tarihinde evlerindeki 1-0 yenildikleri  Birmingham City  maçı oldu. 75. dakikada  Robbie Keane 'in yerine oyuna girdi. [14]  ilk golünü altı gün sonra  West Bromwich Albion  ile 3-3 berabare kaldıkları maçta attı. [15]  Ligin ikinci yarısında gelmesine rağmen Ba, oynadığı on iki maçta yedi gol atarak kulübün en golcü oyuncusu oldu. [16]  West Ham United,  Wigan Athletic  kulübüne 3-2 yenildikten sonra  EFL Championship 'e düşmeyi garantiledi ve ligi son sırada bitirdi. Bu yüzden Ba serbest kaldı.  Everton  ve  Newcastle United  haftalık 50.000 £ maaş ve 500.000 £ transfer bedeli önerdi. Ba, Newcastle'ı seçti. [10] [17]

17 Haziran 2011 tarihinde Ba,  Newcastle United  ile üç yıllık sözleşme imzaladı. [18]  İlk maçına 13 Ağustos 2011 tarihinde 0-0 berabere kaldıkları  Arsenal  karşısında çıktı. [19]  ilk golünü 24 Eylül 2011 tarihinde  Blackburn Rovers  maçında attı. Aynı maçta  hat trick  yaptı ve takımının evinde 3-1 kazanmasına katkısı oldu. [20]  İkinci hat-trickini ise yine 3-1 kazandıkları Stoke City maçında attı. Böylece yaptıkları 11 maçın 8'ine çıktı ve takım ligin 3. sırasına yerleşti. [21] [22]  Ba'nın sonraki maçlarda golcülük formu düşmesine rağmen ESPN.com tarafından sezonun ilk yarısı için Premier League En İyi XI'e seçildi ve Aralık 2011'de  Premier League Ayın Futbolcusu  seçildi. [23] [24] [25]  Ba, attığı 15 golle gol krallığında Arsenalli  Robin van Persie 'nin ardından ikinciyken millî takım için  2012 Afrika Uluslar Kupası 'na çağırıldı. Turnuva arasında Manchester United maçı için turnuvadan geçici olarak ayrıldı. 4 Ocak 2012 tarihinde 3-0 kazandıkları  Manchester United  maçında bir gol attı. Böylece 10 yıl sonra lig şampiyonuna karşı kazanmış oldular. [26] [27]  Afrika Uluslar Kupası sonra ereken Ba'nın Senegal'den takım arkadaşı  Papiss Cissé  de Newcastle ile sözleşme imzaladı. [28]  5 Şubat 2012 tarihinde St James' Park'taki Aston Villa maçına bir golle döndü ve bu maçı Newcastle 2-1 kazandı. [29]  O gol Ba'nın bu sezon attığı son gol oldu. Papiss Cisse ile oluşturdukları forvet hattı sezonun ikinci yarısında 12 gollük bir katkı sağladı. Sezonun sonlarında Ba'nın formunun düşmesine rağmen Ba, Mart 2012'de 2011-12 sezonunda Premier Lig'in en iyi transferi seçildi. [30]  Demba Ba, o sezon 16 golle Newcastle'ın en golcü futbolcusu oldu.

Ba, sezona 16 Temmuz 2012 tarihinde Almanya'da, Landsberg am Lech'te  Monaco 'yla yaptıkları maçta bir gol atarak başladı. Bu maçı 1-0 kazandılar. Ayrıce 2-1 yendikleri  Braga  maçında da bir gol atarak Newcastle'ın  Guadiana Ödülü 'nü kazanmasına yardımcı oldu. Newcastle'ın ilk lig maçı olan Tottenham maçında Ba maçın açılış golünü voleyle kaydetti. Böylece takımının 2-1 kazanmasına katkısı oldu. [31]  17 Eylül 2012 tarihinde Newcastle'ın  Premier League 'deki 1000. golünü attı. Bu gol  Goodison Park 'ta 2-2 berabere kaldıkları  Everton  maçında attığı iki golden birisiydi. [32]  29 Eylül'de üçüncü maçı olan  Reading  maçında iki gol daha attı ve maç 2-2 berabare kaldı. İlk golü bir vole golüydü. Ama ikinci golde top içeri gitmeden önce koluna değmişti. [33]

Ba'nın sözleşmesinde 7 milyon £ karşılığında serbest kalma maddesi olduğundan  Chelsea  ile spekülasyonlar oluşmaya başladı. [34]  Bu spekülasyonları 2 Ocak 2013 tarihinde Newcastle teknik direktörü  Alan Pardew  doğruladı. [35]

4 Ocak 2013 tarihinde Ba, Chelsea'ye transfer oldu. Üç yıllık bir sözleşme imzaladı ve kulüp tarihinin ilk Senegalli oyuncusu oldu. Boşta olan 29 numarayı aldı. [36]  Ba, ilk maçına 5 Ocak'ta  FA Cup  üçüncü tur maçı  Southampton  karşısında çıktı. ilk maçında iki gol atarak Chelsea'nin 5-1 kazanmasına yardımcı oldu. [37]  16 Ocak'ta ligdeki ilk maçında aynı takıma karşı yine gol attı ve maç 2-2 berabere bitti. [38]  2 Şubat 2013 tarihinde Ba, ilk kez eski takımı Newcastle karşısında oynadı. Maç Newcastle'ın evi St. James' Park'ta oynandı. Maçın 32. dakikasında Ba, açılış golüne çok yaklaştı ancak Newcastle kalecisi  Tim Krul  şutu kurtardı. Ba, topa kafa vururken Coloccini ile çarpıştı. Burnu kırılan Ba, 43. dakikada oyundan çıkmak zorunda kaldı. Newcastle maçı 3-2 kazandı. [39]  Golsüz geçirdiği yedi maçtan sonra Ba, 2 Mart'ta Stamford Bridge'te 1-0 kazandıkları West Bromwich Albion maçında gol attı. [40]  1 Nisan'da FA Kupasında  Manchester United  ile yaptıkları çeyrek final mücadelesinde Ba,  Juan Mata 'nın uzun bir ortasında golü buldu ve Chelsea 1-0 kazandı. Yarı finalde  Wembley 'de  Manchester City  ile eşleştiler. [41]

2013-14 sezonunda Ba,  Newcastle 'da oynarken giydiği 19 numarayı aldı. Sezondaki ilk golünü sonradan oyuna girdiği  Schalke  ile  Şampiyonlar Ligi  maçında attı. Bu maçı 3-0 kazandılar. [42]  Ba'nın bu sezon  Premier League 'deki ilk golünü Chelsea'nin 3-1 kazandığı  Southampton  maçında attı. [43]  11 Aralık 2013 tarihinde ilk kez Şampiyonlar Ligi maçında ilk 11'de başladı ve  Steaua Bükreş 'i 1-0 yendikleri maçta takımının tek golünü attı. [44]  8 Mart 2014 tarihinde 76. dakikada oyuna girdiği  Tottenham Hotspur  maçında iki gol attı ve maçı 4-0 kazandılar. [45]  8 Nisan 2014 tarihinde Şampiyonlar Ligi çeyrek finalinde karşılaştıkları  Paris Saint-Germain  karşısında Ba 87. dakikada attığı golle Chelsea'yi yarı finale taşıdı. [46]  13 Nisan'da  Swansea City  maçında attığı golle Chelsea'nin 1-0 kazanmasını sağladı. [47]  27 Nisan'da Chelsea'nin üçüncü final maçında  Liverpool  karşısında bir gol attı ve maçı 2-0 kazandılar. Böylece takımın şampiyonluk yarışında kalmasını sağladı. [48]

16 Temmuz 2014 tarihinde 6 milyon € karşılığında  Beşiktaş  ile anlaşıp sağlık kontrollerinden geçti. Aynı gün Beşiktaş ile dört yıllık sözleşme imzaladı. [49]  Beşiktaş'ta 9 numaralı formayı alan Demba Ba, siyah-beyazlı formayla ilk maçına  De Kuip Stadyumu 'nda  Feyenoord  karşısında sakatlanan  Oğuzhan Özyakup 'un yerine oyuna dahil olarak çıktı. 6 Ağustos 2014 tarihinde bu maçın  İstanbul Olimpiyat Stadyumu 'nda oynanan rövanşında sahaya ilk on birde çıkan Ba, bu maçta 3 gol birden attı. [50]  Böylece Beşiktaş'ın Avrupa kupalarındaki ilk hat-trick yapan oyuncusu oldu. [51]  Demba ba  Süper Lig 'teki ilk gol sevincini ise ise 19 Ekim 2014 tarihinde  Sivasspor 'a karşı 3-2 kazandıkları maçta 2 gol birden atarak yaşadı. Beşiktaş'ın bir sezonda Avrupa kupalarında 5 golü geçen (8 gol) ilk oyuncusu olmayı başardı. [52]

18 Temmuz'da gelen Demba Ba siyah-beyazlı takımda oynadığı 44 maçta attığı 27 gol 7 asist ile Beşiktaş tarihinin bir sezonda en fazla gol atan yabancı futbolcusu olarak rekor kırdı. 13 milyon Euro'ya Çin'e transfer olan Demba Ba, kendisinden önce 7.6 milyon Euro'ya  Lyon 'a transfer olan  John Carew 'e ait transfer rekorunu kırdı.

Demba Ba, 28 Haziran 2015 tarihinde,  Çin Süper Ligi  kulübü  Shanghai Shenhua  ile üç yıllık bir anlaşma imzaladı. [53]  17 Temmuz 2016'da,  Shanghai SIPG FC  takımına karşı bir maç sırasında, rakip takımın kaptanı  Sun Xiang  ile girdiği ikili mücadele sırasında bacağını kırdı. [54]  Shenhua'nın teknik direktörü  Gregorio Manzano , "profesyonel kariyerinin sonu" olabileceğini belirtti. [55]  Fransız doktor Olivier Bringer, 22 Temmuz'da kırık bacağına başarılı bir ameliyat uyguladı. [56]  Ameliyattan sonra Bringer, Demba Ba'nın birkaç ay içinde futbol oynamasının mümkün olacağını doğruladı. [57]

2016-17  sezonunun devre arasında  Beşiktaş  ile görüşmelere başlayan Ba 31 Ocak 2017 tarihinde  Beşiktaş  ile sözleşme imzaladı.  Beşiktaş 'tan Kamuyu Aydınlatma Platformu'na yapılan açıklamada;

denildi. [58] [59] [60] [61]

Fransız vatandaşlığı da bulunan Ba,  Senegal  adına 17 maça çıktı ve dört gol attı. [62]  İlk golünü Haziran 2007 tarihinde  Tanzanya  karşısında attı.  2012 Afrika Uluslar Kupası  kadrosuna alındı. Senegal gruplarda sonuncu olarak turnuvaya veda etti.