Beyza Üntuna  (d.  1947 ,  Bursa ) Türk diplomat.

Notre Dame de Sion Fransız Lisesi 'ni 1965 yılında bitirmiş, İstanbul Üniversitesi İktisat Fakültesi'nden (Siyaset-Sosyal Siyaset Bilimleri) 1970 yılında mezun olmuştur.

1973 yılında Şikago Başkonsolosluğu'nda mahalli katip olarak görev almış, ardından 1976 yılında Dışişleri Bakanlığı Protokol Genel Müdürlüğü'nde mütercim olarak görev yapmış, 1978 yılında Dışişleri Bakanlığı'na aday meslek memuru olarak girmiş, muavin konsolosluk, başkatiplik, büyükelçilik müsteşarlığı yapmış, Dışişleri Bakanlığı Enformasyon Dairesi'nde 1991-1993 yılları arasında şube müdürü olarak görev yaparken  Galatasaray Üniversitesi 'nin kuruluş çalışmalarında yer almıştır. 1997-1999 yıllarında Dışişleri Bakanlığı Çevre Dairesi Başkanı olmuştur. 1999-2001 yıllarında Burgaz Başkonsolosu, 2001 yılında kısa bir süre Uyuşturucu ve Örgütlü Suçlar Dairesi Başkanı, 2001-2004 yıllarında Bregenz Başkonsolosu [1] , 2004-2006 yıllarında İkili Kültür İşleri Genel Müdür Yardımcılığı'nda Daire Başkanı, 2006-2011 yıllarında Atina-Pire Başkonsolosu [2]  olarak görev yapmıştır.

Bekar olup, bir çocuk annesidir. İngilizce, Fransızca ve Portekizce bilmektedir.