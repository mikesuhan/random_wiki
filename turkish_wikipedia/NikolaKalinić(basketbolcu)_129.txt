Nikola Kalinić  ( Sırp kirili : Никола Калинић, d. 8 Kasım 1991),  Basketbol Süper Ligi  ve  EuroLeague  ekiplerinden  Fenerbahçe  forması giyen Sırp profesyonel  basketbolcu .  Sırp millî takımında  da forma giymektedir. 2.02 metre boyundaki oyuncu,  kısa forvet  pozisyonunda görev yapmaktadır. Oyun stilinde beyaz bir oyuncuya göre olan üst düzey atletizminin avantajıyla hızlı hücumlardaki etkinliği ve ribauntlardaki katkısının yanı sıra savunmada yaptığı ekstra işler öne çıkmaktadır.

Kalinić, profesyonel kariyerine 2009-10 sezonunda ülkesinin takımlarından  Spartak Subotica 'da başladı. 2010 yazında  Vojvodina Srbijagas  ile anlaştı ve üç sezon bu takımda forma giydi.

2013 yılın Temmuz ayında  Radnički Kragujevac  ile anlaşarak üç yıllık sözleşme imzaladı. [1] [2]  Kalinić, 2013-14 sezonunda forma giydiği yirmi beş  ABA Ligi , maçında 6.4 sayı ve 4.0 ribaund ortalamalarıyla oynadı. [3]  Ayrıca ilk kez mücadele ettiği  Eurocup 'ta maç başına 10.2 sayı, 3.6 ribaund ve 2.5 asist ortalamalarıyla oynadı. [3]

21 Temmuz, 2014, tarihinde  Sırp Ligi 'nin iki büyüğünden birisi olan  Kızılyıldız  Kalinić'i transfer ettiğini duyurdu ve takımla üç yıllık sözleşme imzaladı. [4]  Euroleague'de 21 Kasım günü oynanan  Galatasaray  maçında attığı 21 sayıyla bu alanda en iyi performansını sergiledi. [5]  İlk  Euroleague  sezonunda, forma giydiği yirmi dört karşılaşmada maç başına 9.2 sayı, 3.9 ribaund ve 2.0 asist ortalamaları yakaladı. [3]  Kalinić, ayrıca Kızılyıldız'la 2014-15 sezonunda Sırp Ligi, ABA Ligi ve  Sırbistan Kupası  şampiyonlukları yaşadı.

31 Temmuz, 2015 tarihinde  Fenerbahçe , Kızılyıldız'a 1 milyon euro bonservis ödeyerek onu transfer ettiğini açıkladı. [6]  12 Ağustos günü Kalinić'le Fenerbahçe iki yıllık sözleşme imzaladı. [7]

Fenerbahçe