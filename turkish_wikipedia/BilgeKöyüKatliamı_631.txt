Koordinatlar :  37°28′2.50″K   40°35′29.62″D ﻿ / ﻿ 37.467361°K 40.5915611°D ﻿ /  37.467361; 40.5915611

Bilge Köyü Katliamı  ya da  Mardin Katliamı ,  4 Mayıs   2009  tarihinde  Mardin 'in  Mazıdağı İlçesi 'ne bağlı  Bilge köyünde  44 kişinin yaşamını yitirmesiyle sonuçlanan katliamdır. İlk açıklamalarda durum  töre  cinayeti olarak kamuoyuna duyuruldu. Saldırıda altısı çocuk, on altısı kadın toplam kırk dört kişi hayatını kaybetti, on yedi kişi yaralandı. [1]

Sanık avukatı tarafından olayın namus meselesi yüzünden işlendiği ifade edilerek Ekim 2012'de DNA testleri yapılmış, 10 çocuktan birinin öldürülen Fesih Çelebi'ye ait olduğu anlaşılmıştır. [2]

Mardin'in Mazıdağı İlçesi'ne bağlı Bilge Köyü'nde 2009 yılı Mayıs ayında 7'si çocuk 44 kişinin öldürülmesi ile ilgili Çorum Ağır Ceza Mahkemesi'nin verdiği kararın Yargıtay tarafından bozulması üzerine tekrar görülmeye başlanan davada, Ankara Adli Tıp Kurumu'na gönderilen DNA sonuçları mahkemeye ulaştı

Katliamın planlayıcısı olan 45 yaşındaki Mehmet Çelebi'nin istemi üzerine 10 çocuğundan alınan kan örnekleri, öldürülen 42 yaşındaki Fesih Çelebi'nin açılan mezarından alınan kemik ve diş örnekleriyle karşılaştırıldı. Yapılan DNA testinde, sanığın çocuklarından birinin babasının öldürdüğü Fesih Çelebi olduğu belirtildi.

Sanıkların avukatlarının itirazı üzerine Yargıtay 1'inci Ceza Dairesi, Mehmet Çelebi hakkında verilen 44 kez ömür boyu hapis cezasının 43'ünü onarken, Fesih Çelebi'yi öldürmesinden verilen ömür boyu hapis cezasını bozdu. Bilge Köyü'ndeki katliamda anne ve babalarını kaybederek yetim kalan çocuklara devlet sahip çıktı. Öksüz ve yetim kalan 47 çocuktan 18 yaşını dolduran 11'i memurluğa alındı. 36 çocuğun daha kadroya alınması için ayrı çalışma başlatıldı. [3]

4 Mayıs 2009 tarihinde, akşam 21:30 civarında yüzleri maskeli olduğu iddia edilen 5-6 kişi, nişan törenine katılan insanları bir odaya topladıktan sonra kurşuna dizdi. Olay uluslararası basında yer buldu. [4]  Öyle ki  Reuters , olayı çağdaş Türkiye tarihinin en kanlı olaylarından biri olarak nitelendirdi. [5]