Outlaws ,   LucasArts 'ın 1997'de yayımladığı, ilk defa  Star Wars: Dark Forces 'ta görülen  Jedi   oyun motoru nun geliştirilmiş bir sürümünü kullanan,  birinci şahıs nişancı  oyunudur. Vahşi batı tarzındaki nadir  birinci şahıs nişancı  oyunlarındandır. Aynı zamanda sniper zoom özelliği olan ilk video oyunudur. Büyük bir finansal başarısı olmasa da, küçük ama tutkulu bir hayran kitlesi vardır.

"Good"(Kolay) ve "Bad"(Orta) olarak adlandırılan zorluk seviyelerinde, oyuncu kurşun yarası aldığında, belirgin etkileri olmadan oyunu sürdürebilmektedir. "Ugly"(Zor) olarak adlandırılan seviyede ise oyuncu, bir ya da iki kurşun yarası aldığında ölür. Bu seviyeler oyuncuya farklı oyun deneyimleri sunar. İlk iki zorluk seviyesinde, oyuncunun, çatışma esnasında can doldurması önemsizdir. "Ugly" seviyesinde ise oyuncunun, ölmemek için gizlenmesi ve canını yenilemesi gerekir.

Tek oyunculu görevlerden başka olarak,  Outlaws,  kronolojik olarak beş ayrı görev şeklinde Anderson'ın  polis müdürlüğü  rütbesine yükselişini içerir. Her bir görevde Anderson'ın belirli haydutları yakalaması veya öldürmesi gerekir. Rütbeler ("Deputy", "Sheriff" ve "Marsal") birikmiş puanlar üzerinden alınır. Puanlar, çalınmış altınları kurtararak, haydutları yakalayarak ve düşmanları öldürerek elde edilir.

Yakalanan her haydut Anderson'ın ofisindeki hapishane hücresinde görünür. Bir haydutu yakalamak, öldürmekten daha fazla puan getirir. Zaten asıl gereken de onu canlıyken yakalamaktır. Tek kişilik görevleri oynamak için "Historical Missions" görevlerini tamamlamak gerekmemektedir.

LucasArts 1998'de resmi internet sitesinde " Handful of Missions " adında dört çevrimdışı tek oyunculu görev yayımlamıştır. Bu paket aynı zamanda birkaç yeni çok oyunculu görev ve bir de oyunun 2.0. versiyon güncellemesini içermektedir.

Oyuncular ana oyundaki sekiz karakterin rolünü üstlenir ("Dr. Death" Matt Jackson, "Bloody" Mary Nash, James Anderson, Chief Two-Feathers, "Gentleman" Bob Graham ve "Spittin'" Jack Sanchez). Her birinin hız, manevra kabiliyeti, silah seçimi ve direnç gibi özellikleri altında kendine özgü avantaj ve dezavantajları vardır. Outlaws yaıymlandıktan bu yana oluşturulmuş 1,500'den fazla çok oyunculu harita bulunmaktadır. 2012'nin sonuna kadar yeni haritalar yayımlanmaya devam etmiştir.

James Anderson emekli bir  polis müdürü dür. Alışverişten dönerken yanan evini ve ölmekte olan karısın görür. Kızı Sarah ise, Bob Graham adındaki demiryolu baronunun görevlendirdiği "Dr. Death" Matt Jackson ve "Slim" Sam Fulton tarafından kaçırılmıştır. Bob Graham bölge sakinlerinin arsalarını ona satmaları için birkaç aranan haydut kiralamıştı. Çünkü büyük demiryolundan para kazanacaktı. Ancak  psikoz  hastası olan Dr. Dead Graham'ın ne demek istediğini yanlış anlamış ve James Anderson'ın karısı Anna'ya saldırmış, kızını kaçırmış ve evini yakmıştır. Anderson henüz ölmemiş olan karısıyla konuşur. Karısı ona Sarah'nın kaçırıldığını söyler ve kollarında ölür. Karısını gömdükten sonra, emekli Marshal kızını bulmak için silahını sandığından bir daha çıkarır ve atına atlar. Vahşi batıya gider ve yoluna çıkan Graham'ın kiraladığı bütün haydutları avlar.

Müzikleri  Clint Bajakian  tarafından bestelenmiştir. İkinci diski normal CD çalarda oynatılmaya elverişli on beş farklı ses parçası içermektedir.