Hill-Robertson etkisi ,  popülasyon genetiğinde , ilk kez 1996 yılında  Bill Hill  ve  Alan Robertson  tarafından tanımlanmış olan bir olgu olup [1]   genetik rekombinasyonların  evrimsel avantajlarını açıklar.

Doğal seçilime  maruz kalan sonlu sayıda bir popülasyonda rastlantısal olarak  bağlantı dengesizliği  ortaya çıkacaktır. Bu durum,  genetik sürüklenme  veya  mutasyonlara  bağlı olarak oluşur ve  evrim  sürecini yavaşlatma eğilimine girerler. [2]  Bu en kolay bir şekilde, mutasyon sonucu oluşan dengesizlikler durumu göz önüne alındığında görülebilir.

Şöyle ki,  genomlarında  sadece  a  ve  b  gibi, iki genin olduğu bir bireyler popülasyonu varsayalım. Eğer belli bir bireyde mevcut olan bir  a  geninin avantajlı bir mutantı ( A ) ortaya çıkarsa, bu kişinin genleri, zaman içinde doğal seçilim yoluyla popülasyon içinde daha yaygın hale gelecektir. Ancak, avantajlı  A  gen mutasyonu gen havuzunda sabitleşmeden önce,  b  geninin başka bir avantajlı mutasyonu ( B ) ortaya çıkarsa ve bu,  A  genine sahip olmayan bir bireyde görülürse, bu durumda  B  genini taşıyan bireyler ile  A  genini taşıyan bireyler arasında bir rekabet oluşacaktır. Eğer rekombinasyonlar mevcutsa, o zaman ( AB   genotipinin )  A  ve  B  genlerini taşıyan bireyler de sonunda ortaya çıkacaktır. Her iki taşıyıcıda olumsuz  epistatik  (baskılama) etkilerin olmaması şartıyla,  AB  genotipinin bireyleri,  aB  veya  Ab  genotipine sahip bireylerden daha çok seçilim avantajına sahip olacak ve dolayısıyla  AB  genotipi gen havuzunda sabitleşecektir. Ancak, eğer rekombinasyonlar yoksa, AB bireyleri sadece,( B ) mutasyonu bir  ab  bireyinde oluştuğunda oluşabilirler. Bunun gerçekleşme şansı, yeni mutasyonun frekans sıklığına ve popülasyonun büyüklüğüne bağlıdır, ancak genel olarak,  A  sabitleşmediği sürece veya hemen hemen sabitleştiği anda bu pek mümkün değildir. Dolayısıyla,  A  mutasyonun ortaya çıkışı ile popülasyonda  AB  genotipinin sabitleşmesi arasındaki zamanın rekombinasyonlar olmadığında daha uzun süreceği beklenmelidir. Bu nedenle, rekombinasyonlar, evrimin daha hızlı ilerlemesini sağlarlar. [2]

Joseph Felsenstein  (1974) [3] , bu etkinin  Ronald Fisher  (1930) [4]  ve  Hermann Joseph Muller  (1932) [5]  tarafından önerilen Fisher-Muller modeli ile matematiksel olarak aynı olduğunu, sözlü tartışmaların önemli ölçüde farklı olmasına rağmen göstermiştir.