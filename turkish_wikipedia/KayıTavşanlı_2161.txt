Kayı ,  Kütahya 'nın  Tavşanlı  ilçesine bağlı bir köydür. İlçe merkezine 9 km uzaklıkta olup Kütahya yolu üzerinde bulunur.

Köyün tarihi MÖ 4000'li yıllara kadar gitmektedir. Yapılan araştırma ve arkeolojik kazılar sonucunda, Tavşanlı Ovası'nın İlk Madenler Çağı'ndan beri yerleşim sahası olduğu anlaşılmıştır.  Kalkolitik  dönem sonrasında  Tunç Devri 'ne (MÖ 3000-2000) ait kalıntılar Kayı köyünde bulunmuştur.  Atatürk  1928 yılında köy yakınlarındaki  höyükte  araştırma vekazı yaptırmıştır.

Köy,  Roma İmparatorluğu 'nun ikiye ayrılmasıyla,  Bizans  topraklarında kalmış,  Türklerin   Anadolu 'ya girmesiyle önce  Anadolu Selçukluları 'na, daha sonra  Germiyanoğulları 'na bağlanmıştır. 1378 yılında Germiyanoğlu Süleyman Şah'ın kızı Devlet Hatun'un  Yıldırım Beyazıt  ile evlenmesi üzerine  Osmanlılar 'a çeyiz olarak verilmiştir. Köyde bu dönemden kalma kalıntılara rastlanmaktadır.