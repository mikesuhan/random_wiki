Nazlı Tolga  (d. 8 Kasım 1979,  Ankara ), Türk haber spikeri.

7 yaşında babasının görevi dolayısıyla Ankara'dan İstanbul'a taşındı. İlk olarak Erenköy İlköğretim Okulu ardından  Üsküdar Amerikan Lisesi 'nden mezun oldu. Üniversite eğitimini  Marmara Üniversitesi İletişim Fakültesi 'nde tamamladı. Ardından  Galatasaray Üniversitesi İletişim Fakültesi 'nde yüksek lisans eğitimini aldı.Üniversite eğitimini aldığı sırada  Kanal D 'ye yaptığı staj başvurusunun kabul edilmesi ile 1998 yılında habercilik kariyerine başladı. Kanal D'de ilk olarak Dış Haberler servisinde çalışmaya başladı. Daha sonra Tuncay Özkan Genel Yayın Yönetmenliği'nde gün arası ve gece haberlerini sundu. Kanal D'de geçen 4 yıl sonunda 2002 yılında  Tuncay Özkan 'ın Doğan Grubu ile düştüğü anlaşmazlık nedeni ile Tuncay Özkan, Defne Samyeli ve ekibi ile  Show TV 'ye geçti. Show TV'de kaldığı 1 yıl boyunca gün arası ve gece haberleri dışında bazı özel röportajlar da yaptı. 2003 yılında Show TV'den ayrılarak aynı yayın grubunun haber kanalı olan  Skytürk 'e geçti. Skytürk'te önce öğle kuşağında Nazlı Tolga ile Gündem daha sonra ise akşam kuşağında Nazlı Tolga ile Haber Masası isimli programları hazırlayıp sundu. 2007 yılı Ocak ayında Doğan Şentürk'ün daveti üzerine FOX'laşan  TGRT 'ye geçti. 2008 yılında şirket politikası gereği Fox Ana Haber'in saati 22:00'ye alınarak ismi Fox On Ana Haber olarak değiştirildi. 14 Haziran 2013 tarihinde yaklaşık 7 yıldır devam eden ana haber spikerliğine, evlenip yurtdışına yerleştiği için ara vermiştir.