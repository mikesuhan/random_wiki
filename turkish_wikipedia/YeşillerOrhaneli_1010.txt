Yesiller Köyü

Yeşiller ,  Bursa  ilinin  Orhaneli  ilçesine bağlı bir  mahalledir .

Mahallenin geçmişi hakkında bilgi yoktur. Adı, doğal bitki örtüsünden gelmekte olup sık ve yaşlı ormanlarla kaplıdır.

Orhaneli'ne bağlı ve Orhaneli ilçesinin 10 km batısında bir köydür. Köylüler şu an da kendilerini “Yörük” Oğuz olarak tanımlamakta ve düğünlerini de kendi deyimleri ile “çalgılı” yapmaktadırlar. Bu çalgının içine davul zurnanın dışında saz ve dümbelek girmektedir. Mahalledeki yaşayan kaynaklara göre çevrede bol orman bulunduğu için köye “Yeşiller” adı verilmiştir. Köy, H 937/M 1530 tarihli Muhasebe defterinde “‘Yeşiller” olarak kayıtlı görünmemektedir. Ancak, eski kaynakların çoğunda, sözgelişi, 1908 Salnamesindeki Mülki taksimat ile 1927 haritasında Atranos’a bağlı olarak kayıtlıdır. İç İşleri Bakanlığının 1933 tarihli “Köylerimiz” adlı yayınında da Orhaneli’ne kayıtlıdır. Mahallenin 1908 yılında 45 hane olduğu görülmektedir. 1927 yılında nüfusu 212 kişi olan mahallede 1990 yılında da 282 kişi yaşamakta idi. 2012 de yapılan nüfus sayımına göre mahallede 105 kişi yaşamaktadır.

Bursa iline 68 km, Orhaneli ilçesine 10 km uzaklıktadır. Eğimli bir araziye kuruludur. Mahallenin ilk sakinleri mahallenin şimdi bulunduğu yerden önce çevresindeki birkaç bölgeye mahallesi kurmayı denemişler ancak çeşitli sebeplerden ötürü mahallenin en son kurulu olduğu eğimli arazide karar kılmışlardır. Yerleşim yeri olarak denenen bu araziler daha sonraları tarım için kullanılmış, bölge isimleri de mahallenin kurulumunu engelleyen sebeplerle bütünleştirilip verilmiştir.

Tarım Arazileri :

Mahallenin iklimi,  Marmara iklimi  etki alanı içerisindedir.

Mahallenin  ekonomisi  90 lı yıllara kadar tarımda ipek böcekçiliği ve şıralık üzüm bağcılığı olmuştur.90 lı yılların bitimi ve ipek böcekçiliğinin değerini yitirmesiyle beraber çilek üretimine yönelen köylüler son yıllarda değeri gün geçtikçe düşen çilek üretiminden de vazgeçmiştir. Şu an itibarıyla tarımda üzüm bağcılığı popüler olup, bağdan elde edilen üzümler sirke ve pekmez yapımında kullanılır. Hayvancılıkla uğraşan ailelerin sayısı 80 ve 90 larda oldukça fazla olmasına rağmen bugün mahallede hayvancılık yapan tek bir aile vardır. Bunun yanında sadağı kanyon una yakın bölgelerde bolca yetişen ıhlamur köylüler tarafından toplanıp ekonomik anlamda ailelere gelir sağlamaktadır.

pembe cavus

Yeşiller Çileği

Yeşiller Pekmezi

Köy muhtarı :  KAYA ALİ SÖNMEZ

Mahallede,  ilköğretim  okulu yoktur fakat taşımalı eğitimden yararlanılmaktadır. Mahallenin hem  içme suyu  şebekesi hem  kanalizasyon  şebekesi vardır.  PTT  şubesi ve PTT acentesi yoktur.  Sağlık ocağı  ve sağlık evi yoktur. Mahalleye ulaşımı sağlayan yol  asfalt  olup mahallede  elektrik  ve sabit  telefon  vardır.