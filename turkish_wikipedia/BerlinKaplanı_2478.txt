Berlin Kaplanı , yapımcılığını  BKM 'nin üstlendiği, yönetmenliğini ise  Eyvah Eyvah  serisini de çeken  Hakan Algül  yaptığı sinema filmi.

Ayhan Kaplan ( Ata Demirer )  Almanya 'nın  Berlin  kentinde boksörlük ve bodyguardlık yaparak hayatını sürdüren bir Türk'tür. Fakat Ayhan ve onun boks antrenörü Cemal ( Tarık Ünlüoğlu ) için artık işler eskiden olduğu gibi tıkırında değildir. 50.000 Euro ödemesi gereken borçları vardır. Onları içine düştükleri dar boğazdan kurtaracak bir mucize gereklidir. Ama her ikisi de hayatlarını kurtaracak bu mucizeyi nereden ve nasıl bulacaklarını bilemezler.Ayhan aşırı stresten panik atak olmuştur ve bunu bir boks maçı sırasında fark eder. Doktor ona hava değişimine çıkmasını önerir. Tam da bu esnada Fethiye'de yaşayan abla ve eniştesi,onun da yarı yarıya ortağı olduğu pansiyon arazisini emlakçi Tayyar'a ( Cengiz Bozkurt ) satmak niyetindedirler.Fakat Tapu müdürlüğü'ne gidene kadar hiç bilinmeyen bu ortaklık işi bozar.Nurettin Ayhan'ı bulmaya Berlin'e gider.Geri döndüklerinde ise Ayhan ile başlarına türlü komik olaylar gelmeye başlar.

Sanatçı  Ferdi Tayfur  filmin senaryonun kendisine ait olduğunu Ata Demirer'in senaryoyu çaldığını iddia etti. [1]  Ferdi Tayfur yazdığı  Lambalı Saz  adlı film senaryosu için bir televizyon programında Ata Demirer'e baş rol teklif etti. [2]  Ata Demirer bu teklifi ne aldığını ne senaryoyu okuduğunu söyledi fakat Ferdi Tayfur senaryoyu Ata Demirer'e kargoyla gönderdiğini belgeledi. [3]