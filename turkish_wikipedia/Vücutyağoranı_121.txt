Bir kişinin  vücut yağ oranı  ya da  vücut yağ yüzdesi , kişinin vücudunda bulunan  yağ doku  ağırlığının kişinin toplam ağırlığına oranıdır (ya da yüzdesidir).

İnsanın hayati fonksiyonlarını sağlıklı bir şekilde yerine getirebilmesi için gerekli  yağ  miktarı cinsiyete göre değişir. Doğurganlık ve bazı hormonal fonksiyonlardan ötürü kadınlarda gerekli olan oran erkeklere göre daha yüksektir. Esansiyel yağ yüzdesi erkekler için %3-%5, kadınlar için %8-%12 arasında değişir. Bununla birlikte özellikle gögüs ve bel bölgesinde toplanan depo yağlar sebebi ile kişinin vücut yağ oranı bu değerlerin üzerinde olabilir.

Sıklıkla kullanılan  vücut kitle indeksinin  aksine, boy ve kilodan bağımsız olarak vücut kompozisyonu hakkında bilgi veren vücut yağ oranı, kişinin sağlığı ve kondisyonunu belirlemek açısından önemli bir veridir. Vücut kitle indeksi, vücut yağ oranını hesaba katmadığı için özellikle kas oranı normalden yüksek olan bireyleri  şişman  ya da  obez  sınıfında değerlendiren hatalı sonuçlar verebilir.

Aşağıdaki tablo kadın ve erkeği vücut yağ oranlarına göre sınıflandırmaktadır:

Vücut yağ oranı çeşitli yöntemler kullanılanarak ölçülebilir.  Dual energy X-ray absorptiometry  yönteminin en kesin sonuçları verdiği düşünülmektedir. Bununla birlikte  bioelectrical impedance analysis  pratikliği açısından en çok tercih edilen yöntemdir.  Vücut yağ analizi  yapan tartılar bu yöntemi kullanmaktadır.