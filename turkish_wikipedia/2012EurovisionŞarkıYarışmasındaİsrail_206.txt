İsrail ,  Azerbaycan 'ın başkenti  Bakü 'de gerçekleştirilen  2012 Eurovision Şarkı Yarışması ' na katılan kırk iki ülkeden biri idi. İsrail'i temsil eden müzik grubu,  İzabo , ülkenin kamusal yayın kuruluşu  İsrail Yayın Kurumu  (IBA) tarafından görevlendirildi. [1]  Grup, " Time " isimli şarkı ile birinci yarı finalde 33 puan toplayarak on üçüncü geldi ve yarı finalde ilk ona giremediği için yarışma kuralları gereği finale yükselemedi. [2] [3]

26 Mayıs 2012 tarihinde gerçekleştirilen yarışma finalinin, İsrail'de resmi bir bayram olarak kabul edilen  Şavuot  ile çakışması nedeniyle ülkenin 2012 yılında yarışmadan çekilmesi olası idi. [4]  Buna rağmen 7 Ağustos 2011 tarihinde IBA, ev sahibi ülke Azerbaycan'ın  İran  ile açık bir sınırı bulunması konusundaki endişelerine rağmen İsrail'in 2012 Eurovision Şarkı Yarışması'na katılımını onayladı. [5]

Başlangıçta IBA, 2012 temsilcisini Ocak/Şubat aylarında düzenlenecek  Kdam Eurovision  isimli ulusal final aracılığıyla seçeceğini bildirmişti fakat bu plan, tarihlerin ayarlanamaması (ülkedeki resmi tatiller) nedeniyle iptal edildi. [6] [7]  7 Şubat 2012 tarihinde IBA, ülkeyi Eurovision Şarkı Yarışması'nda temsil etmek üzere teklif gönderdiği sekiz şarkıcı/müzik grubunun isimlerini yayınladı: Vladi Blayberg,  Maya Buskila ,  Hen Aharoni ,  Svika Pik  ve  İzabo  kanalın davetini birer şarkı göndererek yanıtlamış;  Kabra Kasay ,  Karolina  ve Red Band ise kanalın davetini cevapsız bırakmışlardı. [8]

Kanala teslim edilen beş şarkı IBA içerisinde oluşturulan özel bir komite tarafından değerlendirildi ve aralarından " Time " isimli  İzabo  şarkısının ülkeyi temsil etmek üzere görevlendirildiği kamuoyuna duyuruldu. [1]  1 Mart 2012 tarihinde grup, yarışmada seslendirecekleri şarkıyı resmi olarak yayınladı. [9]

İsrail'i temsilen yarışmaya katılan müzik grubu, İzabo, 22 Mayıs 2012 tarihinde Bakü'de gerçekleştirilen birinci yarı finalde  Finlandiya  temsilcisinden sonra,  San Marino  temsilcisinden önce olmak onuncu sırada sahne aldı. [3]  Sahnede dört grup üyesine (Ran Şem Tov, Jonathan Levi, Nir Mantsur ile Şiri Hadar) ek olarak biri erkek ve biri kadın olmak üzere sahne şovunun da bir parçası olarak yer alan iki arka vokal bulunuyordu. [10] [11]

İsrail birinci yarı finalde 33 puan toplayarak on üçüncü geldi (bu, halk oylamasında 16 puan ile alınan on altıncılık ile jüri oylamasında 72 puan ile alınan dokuzunculuğun kombinasyonudur) ve yarı finalde ilk ona giremediği için yarışma kuralları gereği finale yükselemedi. [3] [12]  Yarışma finalinde İsrail'in oyları Ofer Nahşon tarafından bildirildi.

İsrail'in birinci yarı finalde verdiği puanlar: [3]

İsrail'in finalde verdiği puanlar: [13]