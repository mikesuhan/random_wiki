Dünya Dopingle Mücadele Ajansı ,  İngilizce :  World Anti-Doping Agency  (WADA) ,  Uluslararası Olimpiyat Komitesi  (IOC) liderliğinde hükümetler, uluslararası federasyonlar, ulusal olimpiyat komiteleri ve sporcuların desteği ile kurulmuş bağımsız bir kurumdur.  İsviçre 'nin  Lozan  şehrinde, sporda dopinge karşı mücadeleyi koordine etmek, desteklemek, takip etmek amacıyla yapılan toplantı sonucunda yayımlanan Lozan Deklerasyonu sonrasında 10 Kasım 1999 tarihinde kurulmuştur  [1] . Aralarında uluslararası spor federasyonları, ulusal dopingle mücadele kuruluşları, IOC, Uluslararası Paralimpik Komitesi'nin de bulunduğu 600'den fazla kurumun kullanmakta olduğu  Uluslararası Dopingle Mücadele Kuralları nın hazırlanması ve düzenlenmesinden sorumludur. Merkezi 2002'de  Montreal ,  Quebec ,  Kanada 'ya taşınmıştır.

Başlangıçta tamamen IOC tarafından finanse edilen WADA, şu anda bütçe ihtiyacının yarısını IOC'den diğer yarısını da dünya çapındaki hükümetlerden almaktadır. Aynı şekilde yönetim organları da, yarı yarıya sportif organizasyonların temsilcilerinden ve hükümet temsilcilerinden oluşturulmaktadır.

Ajansın önemli aktiviteleri arasında bilimsel araştırmalar, eğitim, dopingle mücadele yöntemlerinin geliştirilmesi, tüm ülkelerde ve sporlarda Dopingle Mücadele Kurallarına uyumun takip edilmesi de vardır. Ayrıca senelik olarak sporcuların kullanması veya uygulaması yasak olan maddelerin ve yöntemlerin listesini yayınlamaktadır.

Koordinatlar :  45°30′03″K   73°33′43″B ﻿ / ﻿ 45.500933°K 73.561846°B ﻿ /  45.500933; -73.561846