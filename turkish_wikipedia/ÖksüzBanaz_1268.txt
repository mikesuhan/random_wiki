Koordinatlar :  38°41′0″K   29°44′0″D ﻿ / ﻿ 38.683333°K 29.733333°D ﻿ /  38.683333; 29.733333

Öksüz ,  Uşak  ilinin  Banaz  ilçesine bağlı bir köydür.

Köyde M.Ö. 3000-2000 yılları arası ilk  Tunç Çağına  tarihlenen  höyük  bulunmaktadır. Köyün adı  Avşar  yörüklerinden olan Öksüzler cemaatinden gelmektedir. 1570 yılı Osmanlı  tahrir  defterinde bu cemaatten bahsedilmektedir.  II. Selim  dönemi vakıf defterinde, Öksüz köyünde Zaim Mustafa Bey tarafından kendi adına yaptırdığı mescidi ve muallimhanesi vakfının bulunduğu kayıt edilmiştir [1] .

Uşak iline 37 km, Banaz ilçesine 8 km uzaklıktadır. Öksüz köyünün batısında Kızılcasöğüt kasabası, doğusunda Güllüçam köyü, kuzeyinde Kızılcaören ve Gedikler köyü ve güneyinde de Susuz köyü vardır.

Köyde karasal iklim hüküm sürmektedir. Kışın kar yağışı yoğun olarak görülmektedir.

Köyün ekonomisi tarım, hayvancılık ve Uşak il merkezinde çalışanlara dayanmaktadır. Tarımsal faaliyet olarak sulu ve kuru tarım yapılmaktadır. Tarımsal ürünler olarak; şeker pancarı, haşhaş, mısır, nohut, buğday, arpa, yem bitkileri ile sebze ve meyve üretilmektedir. Hayvancılık olarak büyükbaş hayvancılık ön plana çıkmaktadır. Son yıllarda köyde kümes hayvancılığı da yapılmaktadır.

Köyde  ilköğretim  okulu bulunmakta ancak kullanılmamasının yanı sıra taşımalı eğitimden faydalanılmaktadır. Köyün içmesuyu ve kanalizasyon şebekesi mevcuttur. Köyde sağlık ocağı ve PTT acentesi bulunmamaktadır. Köyün ilçe merkeziyle bağlantısı asfalt yolla sağlanmaktadır. GSM telefon hatlarının hepsi köyde kapsama alanı içindedir [2] .