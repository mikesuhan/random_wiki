Aşk ,  Elif Şafak 'ın Mart 2009 tarihinde yayınladığı, alt başlığında "Ya ortasındasındır AŞK’ın merkezinde; ya da dışındasındır, hasretinde..." ibaresini taşıyan kitabıdır. İngilizce aslından Türkçeye çevirisini  Kadir Yiğit Us  yapmıştır.

Yazar Elif Şafak, Aşk adlı romanı henüz yeni yayımlanıp dağıtılmakta iken 4 Mart 2009 günü  Zaman  gazetesinde yeni romanından şu sözlerle bahsetmiştir [1]

Son tahlilde, beşerin tabiatı şaşmaktır. Elbette hatalar, kusurlar olabilir. Yoksa Şems i, Mevlânâ yı yazmaya kalkıp da her şeyi anladığını iddia etmek "kibir" olur. Ama şunu samimiyetle söyleyebilirim: Ben bu romanı aşkla yazdım, aşkla okunmasıdır temennim.

Aşk romanının kapağında fotoğraf sanatçısı  Ebru Bilun Akyıldız 'ın " kadın kalbi"  adlı fotoğrafı yer alır. [2]  Fotoğraf, kalp şeklinde bir yaprağı gösterir. Kapak, " kalp çakrasının yaydığı tonda " bir pembe zemin üzerine basılmıştır [3] . Kitap kapağının pembe rengi, romanın dağıtımından itibaren çok tartışmalara sebep oldu; kitabı "popüler bir aşk romanı" görünümüne soktuğu öne sürüldü. Pembe rengin kadınsı bir renk olarak algılanmasından ötürü kimi erkek okurların ellerinde kitapla görünmek istememesi üzerine yayıncı, alternatif olarak kül rengi bir kapak hazırladı ve pembe kapaklı kitap okumak istemeyenler için Haziran 2009'da 20 bin özel baskı yaptı [4]