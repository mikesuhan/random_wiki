Müfit Can Saçıntı  (d.  5 Mart   1968 ;  Sungurlu ,  Çorum ),  Türk  yönetmen, oyuncu ve senarist.

Mandıra Filozofu  adlı film serisinin yönetmeni ve başrol oyuncusu olarak tanınmıştır. [1]

1968'de Sungurlu'da doğdu. Astsubay olan babasının görevleri nedeniyle ilkokulu 7 ayrı okulda, ortaokulu  Doğubeyazıt ‘ta, liseyi  Kartal 'da bitirdi.  İstanbul Üniversitesi  İletişim Fakültesi'nin Basın Yayın Yüksek okulunu son sınıfta  TRT 'te çalışmaya başlayınca okulu terk etti. Öğrenciliği sırasında " Yarın ", " “Genç İnsan ", " Otomobil ", " Boom Müzik " gibi dergilerde çalıştı. Kartal Sanat İşliği Tiyatrosu'nda oyuncu olarak görev aldı.

1990 yılında  Olacak O Kadar  isimli televizyon programıyla senaryo yazarlığına başladı. [2]  On sene boyunca  Levent Kırca 'nın Olacak O Kadar skeçlerinde yazar kadrosunda yer aldı. 1993 yılında  ATV ‘nin kuruluşunda development bölümünde çalıştı.  Onat Kutlar 'ın isteği üzerine " Geldiler " isimli tv-gerilim senaryosu yazdı.

Televizyonlarda önce  1996  yılında önce  Kanal 6 'da sonra  2002  yılında  Kanaltürk 'te " Aranan Adam " adında bir gırgır programı yaptı. Sinema ve dizi senaryolarının dışında, zihni sinir projeleri, şakamera, şakkadanak gibi yapımlarda metin yazarlığı ve yönetmenlik yaptı. 1997'de Ersin Pertan'ın  Kuşatma Altında Aşk  isimli sinema filminde rol aldı.

2012 -2014 arasında  Seksenler  dizisini yönetti. [3]

2014 yılında senaryosunu  Birol Güven 'in kaleme aldığı " Mandıra Filozofu " adlı filmi yönetti;  Rasim Öztekin  ve  Ayda Aksel  ile birlikte başrol oynadı.

" Kahrolsun Şey " adlı senaryosu ABD'de düzenlenen 21. Bağımsızlar Buluşması Film Festivali tarafından (Onur Mansiyonu) ödülüne değer görüldü. [4]