Gülben Ergen  (d.  25 Ağustos   1972 ;  Erenköy ,  Kadıköy ,  İstanbul ),  Türk  şarkıcı, eski model, sunucu ve oyuncu. [1] [3]

Sanat kariyerine oyunculukla başlayan Ergen, sonrasında müzik piyasasına adım atmıştır. Müzik kariyerine ise assolist olarak başlamıştır. [4]  2001 yılında,  Dadı  dizisinde canlandırdığı Melek karakteri ile oyunculuğun zirvesine çıkmış ve  Altın Kelebek Ödülleri 'nde "En İyi Kadın Oyuncu" ödülünü almıştır. [5] [6]  2002 yılında  Sade ve Sadece  albümünün çıkış şarkısı "Abayı Yaktım" ile müzikte büyük bir çıkış yakalamış ve  Kral TV Video Müzik Ödülleri 'nde "Yılın Bestesi" ödülünü almıştır. [7]  2004 yılında,  Uçacaksın  albümü ile büyük bir başarı yakalamış, yıla damgasını vurmuştur. Albüm 600.000 satış rakamıyla  MÜ-YAP 'tan diamond ödülü almıştır. [8] [9]  Daha sonraki çıkardığı albümlerin hepsinde de  MÜ-YAP 'tan ödül almayı başarmıştır. [10] [11]  2009 yılında söz ve müziği de kendisine ait olan  Oğuzhan Koç 'la düet yaptığı " Giden Günlerim Oldu " şarkısı ile  Resmi Türkiye listesinde  yılın en uzun süre zirvede yer alan kadın sanatçısı olmuştur. [12] [13]  Ergen, 2000'li yıllarda albümleri en çok satan 3 kadın sanatçıdan biridir. [14] [15] [16]  2015 yılında yine  Oğuzhan Koç 'la birlikte seslendirdiği " Aşkla Aynı Değil " isimli  single  çıkarmıştır. Toplam albüm satışı 2 milyonun üzerindedir. [17]

Gülben Ergen,  25 Ağustos   1972  yılında İstanbul'da doğdu. [18]   Erenköy Kız Lisesi 'nde ortaokulu,  Kadıköy  Ticaret Lisesi'nde liseyi bitirdi. [18]  1987 yılında daha henüz 16 yaşına basmışken  Hürriyet Gazetesi 'nin düzenlediği Sinema Yıldızı Yarışması'nda ikinci olan Ergen, liseyi bitirdikten sonra mankenliğe başladı. [1] [19] [20]

1988  yılında çekilen ve başrolünü  Bülent Ersoy 'un oynadığı  Biz Ayrılamayız , Ergen'in ilk sinema deneyimi olmuştur. [20]   1988  yılında bu defa  Kartal Tibet 'in yönetmenliğinde çekilen  Deniz Yıldızı  filminde  Kenan Kalav  ile birlikte başrolü paylaşmıştır. [18]  Bu filmlerden sonra  Cüneyt Arkın  ile Av,  Eşref Kolçak 'la da  Kanun Savaşçıları  filmlerinde yer alan Ergen, kendisinden beş yaş büyük ağabeyini bir trafik kazasında kaybetti. [20]

1994 yılında  Maksim Gazinosu 'nda  İbrahim Tatlıses 'in alt kadrosunda çıkan Ergen, Tatlıses'in Haydi Söyle adlı klibinde de yer aldı. [20]  Müzik kariyerine başlangıç yapan Ergen, Nurdan Torun'un da alt kadrosunda görev aldı. [21]  Daha sonra  İbrahim Tatlıses 'in yönetmenliğini üstlendiği ve başrolünü oynadığı  Fırat  dizisinde yer aldı. [20]

Ergen 1997 yılında ilk albümü  Merhaba 'yı çıkardı. [20]  Gümbür Gümbür Gülbence programı ile hayran kitlesini arttıran Ergen, 1998-2001 yılları arasında  Marziye  adlı dizide Marziye karakterini canlandırdı. [1] [20]  1999 yılında ikinci albümü  Kör Aşık 'ı çıkaran Ergen, 2001 yılında  Show TV 'de yayınlanan  Haldun Dormen  ve  Kenan Işık  ile birlikte  Dadı  adlı dizide Melek karakterini canlandırarak hayran kitlesini genişletti. [18]  2001'de  Gülbence  adlı bir dergi çıkaran Gülben, 2002 yılında  Sade ve Sadece  adlı bir albüm çıkardı ve 2002 yılında  Hürrem Sultan  dizisinde  Hürrem Sultan 'ı canlandırdı. [20] [22] [23]

Gülben Ergen  2004  yılı  Eylül  ayında Sultans of the Dance ve  Anadolu Ateşi  gibi çeşitli organizasyonlarda görev alan gazeteci ve sanat yönetmeni,  Yılmaz Erdoğan 'ın abisi  Mustafa Erdoğan  ile evlendi. [24] [25]  Aynı yıl  Uçacaksın  albümünü çıkaran Erdoğan, 2005 yılında Fıkır Fıkır adlı bir single çıkardı. [18]  2006 yılında kendi adını taşıyan  Gülben Ergen  albümünü çıkaran Ergen, aynı zamanda  Kanal D  ekranında yayınlanan  Gönül  dizisinde oynamaya başlamıştır. [20]  7 bölüm süren dizinin ardından,  18 Ocak   2007  tarihinde bir erkek çocuk doğuran Erdoğan, çocuğunun adını  Atlas  koydu. [24]  2007 yılı boyunca ailesiyle vakit geçiren Ergen, suyun yanlış kullanımını önlemek için çekilen bir reklam için kamera karşısına geçti ve çeşitli basın toplantılarında bu konunun önemine değindi. [26]

2008  yılının  Mart  ayında  2008 Avrupa Futbol Şampiyonası 'na katılacak olan  Türkiye Millî Futbol Takımı  için yazdığı  Ege Çubukçu  ile düet yaptığı  Avrupa  adlı şarkının da bulunduğu,  Aşk Hiç Bitmez  adlı bir albüm çıkardı. [27] [28]  Mayıs ayında  atv 'de yayınlanan  Gülben Ergen'le Sürpriz  programını sunmaya başlayan Ergen, bir deodorant firmasının reklamlarında yer alarak uzunca bir süre sonra oyunculuğunu denemiş oldu.  2008 Eurovision Şarkı Yarışması 'nda  Azerbaycan 'ı temsil eden  Elnur Hüseynov  ve  Samir Cevadzade 'nin  Day After Day  şarkısı için  Türkiye 'de düzenlenen Azerbaycan'a destek konserinde  Ruslana  ve  Yalın  ile birlikte sahneye çıktı. [29]  Ergen, gelirini  Türkiye Eğitim Gönüllüleri Vakfı 'na bağışlayacağı  Gülben'den Masallar  adlı bir kitap çıkardı. [30] [31] [32]

2008 yılı  Rumeli Hisarı  Konserleri'nde yer almak üzere anlaştı. [33]  22 Haziran 2009 yılında sürpriz bir şekilde ikiz bebek annesi olacağını öğrendigi ikizlerini dünyaya getirdi. [34]  İkizlerine Mustafa Ares ve Güney adlarını verdi. [35] [36] [37]  Gülben Ergen, Mustafa Erdoğan ile evliliğini bitirmek için boşanma davası açtı ve 2012 yılında boşandı. [38] [39] [40]  Ergen, 27 Eylül 2014 tarihinde  Habertürk TV  Genel Yayın Yönetmeni  Erhan Çelik  ile evlendi. [41] [42]  2 yıl süren evliliğin ardından 6 Aralık 2016 tarihinde boşandılar. [43]

Gülben Ergen'in ilk albümü  Merhaba , 4 Eylül 1997 tarihinde satışa çıkmıştır. [44]  13 şarkıdan oluşan albümün yapımcılığını Atilla Alpsakarya üstlenmiştir. Albüm  Elenor Müzik  firması etiketi ile piyasaya sürülmüştür. Albümdeki şarkılar  poptan  çok  Türk Sanat Müziği  ağırlıklıdır. Albümdeki "Sana Sana", "Yaramaz", "Aşkta Kural Tanımam", "Boşvere Boşvere", "Sensiz Mutlu Olamam" şarkılarına klip çekilmiştir. [20]

Kör Aşık, Ergen'in  14 Aralık   1999  tarihinde piyasaya çıkan ikinci albümüdür. [45]  İlk albümün aksine bu albümde  pop  türü ön plandadır. [46]  10 şarkıdan oluşan albümün 5 şarkısına klip çekilmiştir ("Kim Ne Derse Desin", "Kör Aşık", "Kanıma Dokunuyor", "Kurşuni", "Senin İçin"). Bu albümde Ergen, ilk albümdeki Elenor firması yerine  Emi-Kent  firmasıyla işbirliği yapmıştır. Albümün yapımcılığını  Taşkın Sabah  üstlenmiştir. Gülben Ergen bu albümde Şehrazat,  Sezen Aksu  gibi ünlülerle çalışmıştır. [47]  Albümün piyasada olduğu dönemde  Gümbür Gümbür Gülbence  adlı televizyon programının sunuculuğunu yapan Ergen, şarkılarını bu yolla daha iyi tanıtma olanağı bulmuş ve albüm satışları artmıştır. [20]

Sade ve Sadece  albümü Ergen'in müzik dünyasında adını duyurduğu albümdür. [48]  Neşe Müzik etiketi ile 2 Haziran 2002'de piyasaya sürülen albümün yapımcılığını Neşe Demirkat üstlenmiştir. Albümde  Sezen Aksu ,  Kenan Doğulu ,  Hakan Altun  ve  Şehrazat  gibi ünlülerle çalışan Ergen'in bu albümünün piyasaya  Hülya Avşar 'ın  Aşıklar Delidir  albümü ile aynı zamanda çıkması televizyonlara Gülben Ergen ve  Hülya Avşar  arasında bir rekabet olarak yansımıştır. [49] [50]  Albümün çıkış parçası "Abayı Yaktım",  MTV  ve  Kral Tv  gibi önemli müzik kanallarının listelerine üst sıralardan girmiştir. Albümün ikinci klibi "(Sade ve Sadece) Elveda" adlı şarkıya çekilmiş ve şarkı "MTV Turkey Top 5 Chart" listesinde 32 ve 35'inci haftalar arasında 1 numarada yer almıştır. [51]  Gülben Ergen bu albümde yakaladığı başarı sonrasında  Sana  firması ile anlaşarak Türkiye'nin dört bir yanında konserler vermiştir. [52] [53]  Albümün üçüncü klibi "Sandık Lekesi"'ne, dördüncü klibi "Arka Sokaklar"'a, beşinci klibi ise "Teşekkür Ederim" şarkılarına çekilmiştir. Gülben Ergen albümde yakaladığı başarıyı televizyonda da yakalamış,  Hürrem Sultan  dizisinde Hürrem Sultan'ı canlandırmıştır. Ayrıca Ergen, aynı dönemlerde Gülbence adlı bir dergi çıkarmıştır. [20]

Sade ve Sadece  adlı albüm ile yakaladığı başarının ardından Ergen, 25 Şubat 2004 tarihinde  Uçacaksın  albümünü çıkarmıştır. [54]  Albümün tanıtımı Mydonose Showland'de büyük bir organizasyonla gerçekleştirilmiştir. [55] [56]  Bu konseri 6.000 müzikseverin yanı sıra  Haldun Dormen ,  Yılmaz Erdoğan , Şehrazat,  Tuba Ünsal ,  Nurgül Yeşilçay ,  Zerrin Özer ,  Kayahan ,  Halit Kıvanç ,  Osman Yağmurdereli ,  Ayşe Hatun Önal ,  Necdet Menzir  gibi birçok ünlü de izledi. [57]  Albümün ikinci klibi olan "Kandıramazsın Beni" bir  Yıldız Tilbe  bestesidir ve albümün başarısı konusunda büyük payı vardır. Bu konserin görüntüleri  Gülben Ergen Live in İstanbul  DVD sinde piyasaya sürüldü. [58]  600.000'lik satış rakamına ulaşan albüm 2004'ün en çok satan albümleri arasında yer almış ve yılın en çok satan 2 kadın sanatçısından biri olmuştur. [59]  Albümdeki 9 şarkıya 5 klip ("Uçacaksın", "Kandıramazsın Beni", "Küt Küt", "Ayrılmam", "Gencecik Delikanlı") çekilmiştir.

Gülben Ergen,  Uçacaksın  albümünün müzik marketlerdeki yerini aldığı ilk günden itibaren büyük ilgi gösteren, başarısında büyük pay sahibi tüm dinleyenlere bir teşekkür hediyesi olarak belirttiği  Fıkır Fıkır 9+1  single'ı, Uçacaksın albümünde yer alan dokuz şarkıya, 2005 yazına damgasını vuran yepyeni bir şarkı daha eklenerek 5 Haziran 2005 tarihinde piyasaya sürülmüştür. [60]  Bu single'a albümdeki tek yeni şarkı olan "Fıkır Fıkır"'a klip çekilmiştir. Klipte Anadolu Ateşi dansçıları da yer almıştır. [20]

Gülben Ergen'in kendi adını taşıyan beşinci stüdyo albümü,  Gülben Ergen  12 Haziran 2006 tarihinde piyasaya çıkmıştır. [61]  Yapımcılığını kendisi üstlenen Ergen, albümdeki 12 şarkı için 4 klip ("Yalnızlık", "Lay La Lay Lalay", "Yani", "Aşksın Sen") çekmiştir. Ergen albümde  Sezen Aksu , Şehrazat,  Yıldız Tilbe ,  Yalın  ve  Nazan Öncel  gibi ünlülerin bestelerine yer vermiştir. Albüm elde ettiği 180.000 satış rakamı ile 2006 yılının en çok satan ilk 10 albümünden biri olmuştur. [62]

Altıncı stüdyo albümü " Aşk Hiç Bitmez "'i  8 Mart   2008 'de piyasaya sürdü. [63]   Pop müzik  türünde şarkıların bulunduğu  Aşk Hiç Bitmez ,  Seyhan Müzik  etiketi ile piyasaya çıkmıştır. Albümde toplam 10 şarkı vardır ve bu şarkılardan " Sürpriz ", " Avrupa ", " Bay Doğru ", "Ya Ölümsün Ya Düğün" şarkılarına klip çekilmiştir. [64]

Gülben Ergen'in yedinci albümü " Uzun Yol Şarkıları "  4 Nisan   2009  tarihinde yayımlandı. [65]  Bu albümün diğer albümlerinden farkı tamamen canlı kaydedilmesi, akustik öğeler içermesi ve bilgisayar kullanılmamasıdır. [66]  Gülben Ergen bu albümle ilgili olarak: "Daha sükunetli, daha yalnız, daha akustik bir albüm. Kendi dinleyicilerimden iyi tepkiler aldım. Farklı dinleyiciler de edindim. Bu şarkıların bana ihtiyacı yok. Bensiz de ayakta durabilecek." açıklamasını yapmıştır. [67]  Albüm adı için düşünülen "İçimdeki Sesler", "Uzun Yol Şarkıları", "İçimden Geldiği Gibi" ve "Gülben Ergen Akustik" isimlerinden son anda "Uzun Yol Şarkıları" seçilmiştir. Albümün çıkış şarkısı olan  Giden Günlerim Oldu ,  Türkiye resmî listesi 'nde 1 numaraya kadar yükselmeyi başardı. [68]  Şarkı, 2009 yılında dijital alanda en çok satış yapan şarkı olmuştur. [13]  Albüm büyük bir başarı yakalamıştır. [20]

Gülben Ergen 2011 yılında çıkacak yeni albümünün habercisi olan " Şıkır Şıkır " isimli bir single çıkarmıştır. [69]  Bu şarkıda Mustafa Sandal ile düet yapmıştır. Şarkının klip yönetmenliğini ise ünlü fotoğraf sanatçısı Nihat Odabaşı yapmıştır. Single Albümünün müzik yönetmenliğini Taşkın Sabah üstlenirken Miks ve masteringini ise Tarık Ceran yaptı. [70]  Ergen, "Şıkır Şıkır" single'nın İstanbul’daki ilk konserini 27 Temmuz da Kuruçeşme Arena da sevenlerinin ve hayranlarının karşısına çıktı. [71]  Şarkının klibi ilk yayımlandığı 3 gün içerisinde  Youtube 'da 150 000 defa izlenmiştir. Şarkı,  Türkiye resmî listesi 'nde 1 numaraya yükselerek Ergen'nin ikinci 1 numara başarısı olmuştur. [72]

Gülben Ergen Kuruçeşme Arena Konserinden sonra yeni albümünün çalışmalarını tamamlamış ve  Hayat Bi' Gün  isimli albümünü Ağustos ayında piyasaya sunmuştur. [73]  Taşkın Sabah'ın müzik direktörlüğünde hazırlanan albümde  Fettah Can , Ersay Üner, Eflatun,  Serdar Ortaç ,  Mustafa Sandal  gibi değerli söz yazarı ve bestecilerin eserleri bulunurken, miks ve masteringini Tarık Ceran yaptı. [74]  Bu albümde ilk klip söz ve müziği Serdar Ortaç'a ait olan  Yarı Çıplak  isimli şarkıya çekilmiştir. [75]  Albümün ikinci klibi ise söz ve bestesi Ersay Üner'e ait olan  Tesadüf  isimli slow parçaya çekilmiştir ve şarkı 2011 kışının slow hitleri arasına girmiştir. [76]  Gülben Ergen 2012 bahar aylarında ise büyük bir imaj değişikliği geçirerek söz ve müziği Eflatun'a ait olan yüksek tempolu  Vıdı Vıdı  isimli şarkısına klip çekmiştir. [77]  Bu klip ile büyük bir görsellik sunan sanatçı müzik otoritelerinden tam not almıştır. [78]

2012 yazında ise Gülben Ergen röportajlarında bu albümde  Metin Arolat  ve  Kenan Doğulu 'ya ait şarkıları geri çektiğini ve onları başka zamanlar için sakladığını belirtmiştir. İşte bu şarkılardan söz ve müziği Kenan Doğulu'ya ait olan " Durdurun Dünyayı " isimli şarkı 2012 Ağustos ayında dinleyicilerle buluşmuştur. Bu single çalışmasında  Ozan Doğulu  ve Taşkın Sabah'a ait şarkının iki düzenlemesi bulunmaktadır. [79] [80]  Sanatçı, 24 Ağustos 2012 tarihinde dördüncü kez Turkcell Kuruçeşme Arena'daki konserine büyük bir görsel şov ile izleyicilerinin karşısına çıkmıştır. [81]

2013 yılının Haziran ayında ilk EP albümü olan  Sen 'i piyasaya sürdü. Çıkış şarkısı olarak söz ve müziği  Mert Ekren 'e ait olan " Sen " şarkısını yayımladı. [82] [83]  Şarkı  Türkiye resmî listesi 'nde 2 numaraya kadar yükselmeyi başardı. [84]  Eylül ayında yeni kadın programı 'Gülben' ile  Show TV  ekranlarında izleyiciyle buluştu. [85]

27 Eylül 2014'te haberci ve anchorman  Erhan Çelik  ile evlendi. [86]  Nikah törenine yakın dostları katıldı. Çiftin nikah şahitliğini ise Taşkın Sabah ve  Ciner Holding  Yönetim Kurulu Başkanı Kenan Tekdağ yaptı. Selçuk Belediye Başkanı Dr. Dahi Zeynel Bakıcı'nın kıydığı nikah töreniyle çift dünya evine girdi. Nikah için seçilen mekan ise  Şirince 'nin dağ köylerinden birinin asırlık konağı oldu. Nikah konsepti olarak taze başak ve taze lavanta kullanıldı. [87]  1 Aralık'ta yayımlanan  Kayahan 'a saygı albümü  Kayahan En İyileri No.1 'de yer aldı. [88]  Albümde "Devamı Var" şarkısını yorumladı. [89]

2015 yılının Nisan ayında yeni albümünün piyasaya çıkmasından hemen önce, sürpriz yaparak dördüncü single'ı  Aşkla Aynı Değil 'i yayımladı. [90]  Şarkının sözü ve müziği  Oğuzhan Koç 'a aittir.  Giden Günlerim Oldu 'dan sonra birlikte düet yaptıkları ikinci şarkıdır. [91]  Şarkı,  Youtube 'da 91 milyonluk izlenmeyle Ergen'in en çok izlenen video klibi olmuştur. [92]  Ağustos ayında  Acun Ilıcalı 'nın sahibi olduğu  TV 8  ekranlarında  Rising Star Türkiye  yarışmasında  Demet Akalın ,  Mustafa Sandal  ve  Fuat Güner  ile jüri koltuğunu paylaşmıştır. [93]  Dünyanın ilk interaktif ses yarışması olma özelliğine sahip program, akıllı telefon ve tabletler için tasarlanmış olan özel uygulama ile izleyici ve jüri anlık oylar vererek yarışmacılara oy kullandılar. [94]

19 Ekim tarihinde dört yıllık aranın ardından onuncu stüdyo albümü olan  Kalbimi Koydum 'u piyasaya sürdü. Albüm,  i-Tunes 'da hem ön sipariş hem de en popüler parçalar listesinde girer girmez zirveye yerleşti. [95] [96]  Albümün çıkış şarkısı albümle aynı ismi taşıyan söz ve müziği  Bora Duran 'a ait olan  Kalbimi Koydum  şarkısı oldu. [97]  Şarkı,  Türkiye resmî listesi 'nde 2 numaraya kadar yükseldi. [98]  Albümün ikinci video klibi, sözü ve müziğini  Mustafa Sandal  ile  Emina Sandal  çiftinin hazırladıkları  Yıkıl Karşımdan 'a çekildi. [99]  28 Mart 2016 tarihinde albümün üçüncü klibi sözü ve müziği Mert Ekren'e ait olan " Kusura Bakma " yayımlanmaya başlanmıştır. [100]  Albümün dördüncü klibi Ergen'in  Bostancı Gösteri Merkezi ’nde verdiği konserdeki görüntüleri kullanılarak " Özledim " şarkısına çekildi. [101]  1 Ağustos 2016 tarihinde albümün beşinci video klibi " Yaklaş Yaklaş " yayımlandı. [102]

2017

Vezir Parmağı

Gülbahar

Çocuklar Gülsün Diye Derneği; 2010 yılında Sanatçı Gülben Ergen öncülüğünde başlatılan Çocuklar Gülsün Diye kampanyasının devamı olarak kuruldu. [103]  Sanatçı Gülben Ergen’in başkanlığını, Araştırmacı Elvan Oktar'ın ise başkan yardımcılığını üstlendiği Çocuklar Gülsün Diye Derneği, Türkiye’de okul öncesi eğitimin yaygınlaştırılmasına katkıda bulunmayı amaçlıyor. [104]

Neler yapıldı?

Şimdiye kadar; Tokat, Mardin, Trabzon Vakfıkebir, Erzurum, Sinop, Hatay, İstanbul, Aydın, Zonguldak, Van, Sivas, Manisa, Çanakkale Eceabat, Kars, Trabzon Of ,Tekirdağ, Çanakkale Biga, Şanlıurfa, Kahramanmaraş, Konya Cihanbeyli, Bursa, Antalya, Manisa Soma, Gaziantep , Erzincan , Mersin , Konya Akşehir'de olmak üzere toplam 27 anaokulu inşaatı tamamlanıp, içlerini çağdaş bir eğitim için gereken tüm materyallerle donatarak Millî Eğitim Bakanlığı’na teslim edildi. [105]

Gülben Ergen'in  atv 'de yayınlanan televizyon programıdır. [106]   14 Mayıs   2008  tarihinde yayın hayatına başlayan program'ın önemli konukları arasında  İbrahim Tatlıses ,  Serdar Ortaç ,  Beyazıt Öztürk ,  Müslüm Gürses   Seda Sayan ,  Hande Yener ,  Bengü ,  İsmail YK ,  Ayşe Hatun Önal ,  Kutsi ,  Yılmaz Erdoğan ,  Acun Ilıcalı ,  Tuna Kiremitçi ,  Demet Akbağ ,  Hüsnü Şenlendirici ,  Erol Evgin ,  Okan Bayülgen  gibi ünlüler olmuştur.  Aşk Hiç Bitmez  albümünden 2 ay sonra başlayan program, Erdoğan'ın albümünü daha iyi tanıtmasına olanak tanımıştır. İkinci haftaki programa  İbrahim Tatlıses 'in gelmesi ve stüdyoda bale yapması ile program büyük bir izleyici kitlesine kavuşmuştur. [107]  Daha sonra ünlü sunucular  Beyazıt Öztürk  ve  Acun Ilıcalı , sonrasında da  Serdar Ortaç 'ın programa konuk olması ile programın reyting sırası oldukça yükselmiştir.

Gülbence, Gülben Ergen'in hem bir dönem çıkardığı derginin adı, hem de bir dönem yayınlanan sabah programıdır. Ergen bu adı kendi adına tescillettirmiştir. [108]  Gülbence, daha sonraları Ergen için kullanılan bir ad olmaya başlamıştır. [109]  Gülbence dergisi haftalık yayımlanan bir kadın dergisi idi.  Hülya Avşar 'ın Hülya dergisi ile aynı zamanda çıkan dergi sözde Gülben-Hülya sürtüşmesinin nedenlerinden biri olmuştur. Sabah programı olan Gülbence ise 1998-2001 yılları arasında  TGRT 'de yayınlanmıştır.  Kör Aşık  albüm satışlarını ve  Marziye  dizisinin izlenilirliğini arttıran Gülbence, daha sonra yayından kaldırılsa da 2006 yılında tekrar yayına girmiştir. Ergen'in hamileliği sonrası yayın hayatına son verilen program sonrasında Ergen, 2008 yılında  Gülben Ergen'le Sürpriz  programını sunmaya başlamıştır. [20]

Gülben Ergen'in ilk kitabıdır. Kitapta yedi masal yer almaktadır. Masallar çevre bilinci, kardeş sevgisi, arkadaşlık, büyüklere saygı, doğa ve hayvan sevgisi ve sağlıklı beslenme gibi konularda yazılmıştır. Gülben kitaptan elde edilecek geliri Türk Eğitim Gönüllüleri Vakfı'na bağışlamıştır. [30]  Kitabın yayınevi Kelime Yayınları, illüstratörü Ebru Diril'dir. Gülben Ergen, yedi güne yedi masal ile çocukların dünyasında! Şarkıları, televizyon programları ve çeşitli sosyal sorumluluk çalışmalarıyla sanat dünyasının önemli isimlerinden biri olan Gülben Ergen, şimdi de masallarla çocukların dünyasına giriyor. Çocuklara olan hassasiyetini her fırsatta dile getiren sanatçının, Kelime Yayınları'ndan çıkan Gülben'den Masallar adlı kitabında, çocuklara yedi gün için yedi masal bulunuyor. 132 sayfalık kitapta çevre bilinci, kardeş sevgisi, arkadaşlık, büyüklere saygı, doğa ve hayvan sevgisi ile sağlıklı beslenme temalarında masallar yazan Ergen'e Yüksek Sosyal Pedagog Eda Demirbay da uzman desteği verdi. Ebru Diril'in birbirinden güzel çizimleriyle süslenen masal kitabı yakında miniklerin kitaplıklarındaki yerini alacak... Çocukluğu  Adile Naşit 'in Uykudan Önce programlarına denk düşen,  Barış Manço 'nun şarkılarıyla ve programlarıyla büyüyen Gülben Ergen, bugünkü çocukların da bu keyiflerden ve değerlerden mahrum kalmamasını istiyor. Adile Teyze ve Barış Ağabey geleneğinden yola çıkarak, çocukları daha iyiye ve daha güzele yönlendirmek isteyen Ergen, kariyerine artık yazarlığı da eklemiş oluyor. "Çoklu Zeka Teorisi' göz önüne alınarak hazırlanan kitabın yazarlık gelir payını Türk Eğitim Gönüllüleri Vakfı (TEGV)'na bağışlayan Gülben Ergen, çocukları eğlendirirken, bir takım değerleri de öğrenmelerine katkıda bulunacak. [31]

2011 yılında sanatçı Gülben Ergen yaşamdan farklı hayatlarla bir araya gelerek izleyicisine diğer TV programlarından farklı olarak yaşamın ön planda olduğu birbirinden değerli bilim insanlarının, uzmanların yer aldığı Hafta içi her gün  TRT 'de yayınlanan Gülben isimli bir programı hazırladı. [110]  2013 yılında yine aynı isimle  Show TV  ekranlarında programı sunmaya devam etti. [85]  Programın içeriği yaşama, insana ve özellikle kadına dair her türlü konunun, alanında uzman konuklarıyla stüdyoda konuşulduğu programda; aynı zamanda çok özel “insan hikayeleri” de ekrana taşındı. Aşk ve ilişkiler, sağlık, diyet, güzellik, moda, dekorasyon, kişisel gelişim gibi kadınları yakından ilgilendiren konuların yanı sıra; kadınların günlük yaşamlarını, belki hayatlarını daha “iyi ve kaliteli” yaşamalarını sağlayacak her türlü bilgi paylaşımını da ünlü sanatçı, canlı yayında özel konuklarıyla birlikte konuşarak, tartıştı. [111]