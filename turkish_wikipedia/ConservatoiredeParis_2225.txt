Koordinatlar :  48°53′20″K   2°23′27″D ﻿ / ﻿ 48.88889°K 2.39083°D ﻿ /  48.88889; 2.39083

Conservatoire de Paris  ( Fransızca telaffuz:  [kɔ̃.sɛʁ.va.twaʁ də pa.ʁi] ) 1795 yılında kurulan müzik ve dans okulu, şu an  Paris 'in 19. bölgesinde yer alan  Jean Jaurès  caddesinde konumlanmıştır. Konservatuvar  müzik ,  dans ,  drama  ve  resim  alanlarında geleneksel "Fransız Ekolü" doğrultusunda bir eğitim vermektedir. 1946'da konservatuvar iki ayrı konservatuvara ayrıldı; tiyatro, drama ve oyunculuk bölümlerinin yer aldığı  Conservatoire national supérieur d'art dramatique  (CNSAD) ve müzik, dans eğitiminin verildiği  Conservatoire national supérieur de musique et de danse de Paris  (CNSMDP).

Konservatuvar Fransa Kültür Bakanlığı'nın himayesi altında faaliyetlerini sürdürmektedir.

Paris Konservatuvarı'nın tarihi  XIV. Louis 'in 28 Haziran 1669 tarihinde kurduğu  École Royale de Chant  'lara (genel anlamında,  Şarkı Söyleme Kraliyet Okulu ) kadar takip edilebiliyor.  Gossec  1785 yılında konservatuvarı yeniden yapılandırmıştır.

1793'te konservatuvar  École Royale  (Kraliyet Okulu), ulusal muhafızların müzisyenleri için olan bir okulla birleştirildi ve  Institut national de musique  adını aldı.

1795'te  Fransız Devrimi  sırasında kurulmuş olan Ulusal Kongre okulu  Conservatoire national supérieur de musique  olarak yeniden kurdu ve yeni konservatuvarın ilk 350 öğrencisi kasım 1796'da öğrenimlerine başladı.