Germania Inferior ,  Ren nehri 'nin sol kıyısında, günümüz  Hollandasının  güney ve batısında ve  Nordrhein-Westfalen 'nın Ren nehrinin sol tarafında kalan topraklarını kapsayan  Roma  eyaleti. Eyaletin en önemli yerleşim yerleri arasında  Castra Vetera  ve  Colonia Ulpia Traiana  (her ikisi de  Xanten  yakınlarında),  Coriovallum  ( Heerlen ),  Albaniana  ( Alphen aan den Rijn ),  Lugdunum Batavorum  ( Katwijk ),  Forum Hadriani  ( Voorburg ),  Ulpia Noviomagus Batavorum  ( Nijmegen ),  Traiectum  ( Utrecht ),  Atuatuca Tungrorum  ( Tongeren ),  Bona  ( Bonn ), ve Germania Inferior'un başkenti olan  Colonia Agrippinensis  ( Köln ) kentleri sayılabilir.

Germania Inferior ordusundan yazıtlarda basitçe EX.GER.INF. ( Exercitus Germania Inferior ) olarak bahsedilir ve emrinde birkaç  Roma lejyonu  görev yapardı. Bu lejyonlar arasında en uzun süre görev yapanları  I  Minervia  ve  XXX  Ulpia Victrix  lejyonlarıdır.  Ren nehri  ve  Kuzey Denizi  kıyılarında devriye gezmekle görevli olan Roma donanmasının üssü önce  Castra Vetera  ve sonra  Agrippinensis  olmuştur.

Roma ordusu ve Germania Inferior'da yerleşik halk arasındaki ilk münasebetler  Jül Sezar 'ın  Galya savaşları  sırasında gerçekleşmiştir. Sezar bölgeyi  MÖ 57  yılında fethetmiş ve aralarında  Eburoneler  ve  Menapilerinde  bulunduğu bazı Germen kabilelerini yok etmiştir.

Germania Inferior,  MÖ 50  yılınan beri  Gallia Belgica 'nın bir parçası olarak Romalılar tarafından yerleşim görmüştür;  90  yılında Roma eyaleti olarak düzenlenen Germania Inferior, sonradan  İmparatorluk eyaleti  olmuştur. Birlikte  Germania 'yı oluşturdukları komşu  Germania Superior  eyaletinin kuzeyinde yer alır.  Inferior  adı, eyalet topraklarının Ren nehrinin aşağı çığırında bulunmasına yapılan bir atıftır ve  Aşağı  anlamına gelir.