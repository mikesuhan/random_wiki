" Derezzed " 
(2010)

" Lose Yourself to Dance " 
(2013)

" Get Lucky ", Fransız elektronik müzik ikilisi  Daft Punk 'ın bir şarkısıdır. Vokalde  Pharrell Williams  ve gitarda  Nile Rodgers 'ın gruba eşlik ettiği şarkı, Daft Punk'ın  Random Access Memories  adını taşıyan dördüncü stüdyo albümünün ilk  single 'ıdır. [1]  Yayınlanmasından bir süre önce "Get Lucky",  Saturday Night Live  programının yayını sırasında gösterilen reklam filmleriyle tanıtıldı. [2] [3]  Şarkıdan küçük bölümler albümün reklam kampanyası dahilindeki internet dizisi  The Collaborators 'da da yer aldı. [4] [5]

"Get Lucky"  disko  ve  funk  tarzı bir şarkıdır. [4]  Nisan ayı ortasında sızdırılmasının ardından, 19 Nisan 2013'te  dijital platformlarda  satışa çıktı. [6]  Eleştirmenlerden tam not alan "Get Lucky"nin, [7] [8] [9]  çok sayıda cover ve parodisi yapıldı. Şarkı, 32 ülkenin listesinde ilk ona girmeyi başardı ve Eylül 2013 itibarıyla 7.3 milyonluk satış adedine ulaştı. 2014'te düzenlenen  56. Grammy Ödülleri 'nde  Yılın Kaydı  ve  En İyi Pop Düet/Grup Performansı  ödüllerini kazandı. Ödül töreninde Daft Punk, Williams ve Rodgers şarkıyı  Stevie Wonder  eşliğinde seslendirdiler.