Bulgarlar  ( Bulgarca :  българи  veya  Bǎlgari ),  Bulgaristan 'ın nüfusunun çoğunluğunu oluşturan güney  Slav  halkıdır. Bulgaristan'ın toplam 7.9 milyon nüfusunun %84'ü Bulgarlardan oluşur. [ kaynak belirtilmeli ]

Bulgar adı eski  Türkçe 'de bulgamak [karışmak]sözcüğünden gelir. Başlangıçtan 765 yılına kadar Bulgar hükümdarlarının adlarını ve hakanlık sürelerini gösteren ve bugün ancak, daha geç zamandan kalma bir Rus kroniğinde Slavca tercümesine sahip olduğumuz "Bulgar Hakanları Listesi"nde  İrnek , Bulgar hükümdar sülalesinin atası olarak görünmektedir.  Hun  kütleleri ile karışan bu  Türklerin  asıl adı " Ogur "du ve  Tuna  ağzından  İdil 'e (Volga) kadar  Karadeniz  kuzeyi bozkırlarında, daha sonraki  Peçenekler  ve  Kumanlar  gibi ayrı boy birlikleri hâlinde oturuyorlardı [ kaynak belirtilmeli ] .

Batı veya  Avrupa Hunları  Hükümdarı  Attila ’nın 453 yılında ölümünden sonra yerine geçen en küçük oğlu  İrnek  (‘Hρναχ) babasının kabileleri üzerindeki egemenliğini, kısa bir süre için de olsa, sürdürebilmiş, fakat onun kurduğu siyasî ve askerî örgütü devam ettirememişti.  Attila ’nın  Hun  konfederasyonu, bu nedenle, onun ölümünden kısa bir süre sonra çözülmüş ve dağılmıştı.  Bizans  tarihçilerinden Rhetor Priskos ile  Suidas , 463 yılında,  Şaragur  (Σαράγουροι),  Ugor  (Ούγωροι) ve  Onogur  ('Ονόγουροι) adlı Hun kabilelerinin Karadeniz’in kuzeyinde,  Tuna  ırmağının kolları ile  Volga  ( İdil ) arasındaki bozkırlarda yerleşmiş olduklarını kaydederler.

Bu tarihten aşağı yukarı 20 yıl sonra, 482’de,  Bizans  kaynakları bu konfederasyonun veya onun en önemli kabilesinin adı olarak  Bulgar  (Βούλγαροι) adını zikrederler.” [8]

Şaragur (Sa-rı/Ak/Ogur), Biştigur (Beş-Ogur), Ultingur~Altziagir (Altı-Ogur), Kutri-gur-Kuturgur ("Tukurgur" = Dokuz-Ogur) Ungur ~ Hunugur ~ Onugur ( On-Ogur ), Utigur ~ Uturgur (Otuz-Ogur). Bizans tarihçisi Priskos (6. asır)'un,  Sabarlar  tarafından  Ural Dağlarının  doğusundaki yurtlarından uzaklaştırılarak Karadeniz düzlüklerine geldiklerini (461 - 465'lerde) bildirdiği Ogur Türkleri, aynı tarihçiye göre o zaman üç grup teşkil etmekte idi.

Şaragur, Ugor (Ogur) ve On-Ogur. Bunlar  Avarların  önünden batıya çekilen Sabarların karşısında tutunabilmek için  Bizans 'a elçi göndermişlerdi. Son araştırmalara göre, Ogurlar büyük göçten önceki yurtlarında da üç zümre hâlinde idiler: Doğu zümresi ( Seyhun -Çu nehirleri ve Çalkar Gölü havalisinde: On-Ogurlar); orta zümre (bugünkü  Kazak - Kırgız  bozkırı ve Emba nehri boyunda -ihtimal- Otuz-Ogurlar) ve batı zümresi (Yayık nehri havalisinde -her hâlde- Dokuz-Ogur'lar). Bu sıralarda Saragur (Ak-Ogur) kütlesine karşılık ötekilerin "Kara Ogur" kanadını teşkil etmiş olmaları muhtemeldir [ kaynak belirtilmeli ] .

Filogenetik  ve yazışma analizleri Bulgarlar'ın, Yunanlar, Makedonlar ve Rumenler ile diğer Avrupa halkları ve Akdeniz kıyısında yaşayan Ortadoğu halklarından daha yakından ilişkili olduğunu göstermiştir. [7]

Bulgarlar, bugün Güney Slav dillerine dâhil olan  Bulgarcayı  konuşurlar. Bu dilin eski Protobulgar dili ( Türk dillerinin   Ogur grubuna  ait) ile bir akrabalığı yoktur, ama içinde bu eski Türk dilinden birkaç kelimeler bulmak mümkündür [ kaynak belirtilmeli ] . Ortodoksluğu kabul edip, bu din geleneğine ve Slav etnisitesine intisap ettikten sonra Bulgarların dilleri, Türkçenin özelliklerinden uzaklaşmıştır.

Bulgarca,  Kiril alfabesi  ile yazılır ve kendisine has imlası vardır. Uzun süren  Osmanlı  devresinde, içerisine çok sayıda  Türkçe  kelime ve yapı almıştır.