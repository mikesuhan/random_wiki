Belsoğukluğu  ( Gonore  de denir),  Neisseria gonorrhoeae  bakterisinin neden olduğu, döl ve idrar yollarında görülen bulaşıcı  hastalık .

Belsoğukluğu hastalığı kişiye cinsel yolla bulaşan bir hastalıktır. Çok eşlilik başlıca nedenlerindendir. Cinsel ilişkiyle bulaşan hastalığın kuluçka süresi 2-30 gündür; ancak genellikle enjekte olduktan sonra belirtiler 4-6 gün içinde ortaya çıkabilir. Bu hastalıkta cinsel organdan sperme benzer damlalar halinde sıvılar gelir, özellikle erkeklerde üre boşaltımı sırasında ve sonrasında cinsel organda yanma hissi meydana gelir. Eğer tedavi edilmezse kişide  kısırlık  gibi önemli hastalıklara sebebiyet verir.

Belsoğukluğu hastalığı doktor kontrolünde verilen seftriakson, doksisiklin gibi ilaç tedavileri uygulanır. Bu ilaçlar sadece belsoğukluğu için kullanılmadığı gibi belsoğukluğunu sadece bu ilaçlar da geçiremeyebilir. Çünkü belsoğukluğuna neden olan bakteri olasılıkla %90 oranında  neisseria  bakterisidir ve bu ilaçlar çoğunlukla bu bakteriye karşı etkilidir. Bu nedenle belsoğukluğu olan hastalar en kısa sürede bir ürolojik test yaptırmalı ve bakterinin cinsine göre ilaç kullanmalıdır. Belsoğukluğu hastalığı kişinin  kısır  kalmasına ve  cinsel ilişki  durumunda karşı tarafın da bakteriyi kapması neticesinde karşı cinsin de  kısır  kalmasına neden olmaktadır. Belsoğukluğu bu bağlamda çok ciddi bir hastalıktır ve bulaşıcı özellik taşır.

Erkeklerde  hastalık kuluçka süresinden sonra  idrar  yaparken ağrı ve  irinli  akıntı belirtileri görülür. Bu aşamada tedavi edilmezse hastalık iç  organlara  yayılarak  kısırlığa  yol açabilir.  Kadınlarda , döl ve idrar yollarında ağrılı akıntı başlar. Yine bu aşamada giderilmezse kısırlığa neden olacak biçimde  dölyatağına  yayılabilir.

Belsoğukluğu, bulaşıcı olması nedeniyle toplumsal bir hastalıktır. Ayrıca  septisemi ,  eklem yangısı ,  göz yangısı  gibi hastalıklara da yol açabilir.

1-  http://www.gonorrhea-symptoms.com/STD/