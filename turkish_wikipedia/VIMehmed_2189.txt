VI. Mehmed ,  Sultan Vahideddin  ya da  Sultan Vahdettin  ( Osmanlı Türkçesi :  وحيد الدين , Vahîdüddîn, Mehmed-i Sadis) (d.  14 Ocak   1861 ,  İstanbul  – ö.  16 Mayıs   1926 ,  San Remo ),  Osmanlı İmparatorluğu 'nun 36. ve son  sultanı  ve 115. İslam  halifesidir . Sultan Vahdettin'den sonra padişahlık kaldırılmış, fakat İslam Halifeliği saltanatı  Abdülmecit  tarafından devam ettirilmiştir. Türbesi Türkiye'de olmayan tek padişahtır.

Sultan  Abdülmecid 'in sekizinci oğlu ve kendisinden önce tahta geçen  V. Murad ,  II. Abdülhamid  ve  V. Mehmed 'ın küçük kardeşidir.

Çok küçük yaşta anne ve babasını kaybetti. Sultan  Abdülmecid 'in ikballerinden  Şayeste Hanımefendi  tarafından büyütüldü. Tahta geçiş sıralamasında çok aşağılarda olduğu için gözden uzak bir yaşam sürdü. Gençlik yıllarında gizlice medrese derslerini takip etmiş, bu özelliği ile tahta çıktıktan sonra kendisine arz edilen şer'i konulara müdahale edebilecek derecede yetkinleşmiştir.  Hat ,  musiki  ve  edebiyat  sanatlarıyla ileri seviyede uğraşmıştır. [1]

İlk evliliğini bu dönemde, ablası Cemile Sultan'ın sarayında görüp beğendiği  Emine Nazikeda Hanım  ile yapmıştır. Cemile Sultan, çok sevdiği Nazikeda üzerine başka bir eş almaması şartı ile Vahdettin'in talebini kabul edeceğini bildirdiğinde ablasının şartını kabul etmesine rağmen, bu evlilikten dünyaya  Sabiha Sultan  ve  Fatma Ulviye Sultan  geldikten sonra doktorların tıbben bir daha doğum yapamayacağı bildirilmesi üzerine eşinin de rızasını alarak başka evlilikler yaptı. 1912'de tek oğlu Mehmet Ertuğrul dünyaya geldi.

Ağabeyi II. Abdülhamid'in uzun padişahlığı sırasında,  Çengelköy 'de mimar  Alexandre Vallaury 'ye yaptırdığı köşkünde münzevi bir hayat yaşadı. Diğer şehzadeler hakkında padişaha jurnal yazmakla suçlandı. [2]

V. Mehmed tahta geçtiğinde, Sultan  Abdülaziz 'in oğlu  Yusuf İzzeddin Efendi  veliaht oldu. Yusuf İzzettin'in 1 Şubat 1916'da bir yurt dışı seyahatine çıkacağı gün henüz aydınlatılamayan bir şekilde intiharı üzerine Vahidettin veliahtlık makamına yükseldi. 1917 Aralık ayında yaveri  Mustafa Kemal Paşa  eşliğinde beş haftalık Almanya seyahatine çıktı. 3 Temmuz 1918'de Sultan Reşat'ın ölümü üzerine 57 yaşında tahta çıktı.

Tahta çıkışından kısa bir süre sonra şöyle dediği anlatılır:

"Ben bu makam için hazırlanmadım. Çocukluğumdan beri vücutça rahatsız olduğumdan layikiyle tahsil edemedim. Yaşım kemale erdi, dünyada bir emelim kalmadı. Biraderle hangimizin evvel gideceğimiz malum olmadığından bu makamı bekleyişte değildim. Fakat takdiri ilahi böyle teveccüh etti, bu ağır vazifeyi deruhde eyledim. Şaşmış bir haldeyim, bana dua ediniz." [3]

1918 yazında ordu ve donanmaya bir Hatt-ı Hümâyun göndererek Başkomutanlığı üzerine aldığını bildirdi. Devlet yönetiminde aktif bir rol alacağının işaretlerini vermişti ancak iki büyük sorunla karşı karşıya idi: bir yandan, bir felakete dönüşen  I. Dünya Savaşı 'nı en az hasarla sona erdirmek; öbür yandan, 1913'ten beri imparatorluğa egemen olan  İttihat ve Terakki  rejimine karşı bir siyasi alternatif oluşturmak. Tahta geçer geçmez, İttihat ve Terakki önderliğine muhalefetiyle tanınan  Mustafa Kemal Paşa 'yı Suriye Cephesi komutanlığına atadı.

8 Ekim  1918 'de savaşın kaybedileceğinin anlaşılması üzerine  Talat Paşa  başkanlığındaki İttihat ve Terakki kabinesi istifa etti. Yerine  Ahmet İzzet Paşa  başkanlığında bir kabine kuruldu ve bu kabine savaşı bitiren  Mondros Mütarekesi 'ni 30 Ekim 1918'de imzalandı.  Ahmet İzzet Paşa 'nın "artçı" kabinesinin de sadece 25 gün süren iktidardan sonra istifası üzerine Padişah diplomat  Ahmet Tevfik Paşa 'yı 13 Kasım'da sadrazamlığa getirdi.

Kurtuluş Savaşı 9 Eylül 1922'de  İzmir'in Kurtuluşu  ve 13 Ekim 1922'de  Mudanya Mütarekesi  ile sona erdi. Bu sırada İstanbul henüz  İtilaf Devletlerinin  askeri işgali altındaydı. 6 Ekim'de  TBMM  ordusunu temsilen  Refet Bele  komutasındaki bir askeri birlik İstanbul'a girdi. Bu günlerde basın organları Vahdettin'in aleyhinde geniş çaplı ve kamuoyunda etki yapan yayınlarda bulundular. Padişah Vahidettin'in  Mustafa Kemal Paşa  ve arkadaşları hakkında ölüm fermanı imzalamasının ve  Milli Mücadele  karşıtı tavırlarının, son padişahın vatan haini olduğunu açıkça göstermekte olduğunu düşünen halk arasında bazı gruplarca hakaret ve tehdit içeren gösteriler yapıldı.

Vahdettin'in 11 Nisan 1920 tarihli kararname ile başlayan girişimleri,  "isyan"  kavramının da ötesinde  iç savaş  girişimi olarak kabul edilmiştir. [4]

1 Kasım 1922'de  Türkiye Büyük Millet Meclisi , çıkardığı iki maddelik bir kanunla saltanatı kaldırdı. 4 Kasım'da son sadrazam  Ahmed Tevfik Paşa  istifa etti. 5 Kasım'da Refet Paşa,  Babıali 'deki bakanlıklara gönderdiği bir genelgeyle işlerine son verildiğini tebliğ etti. 17 Kasım sabahı Vahdettin, küçük oğlu  Mehmet Ertuğrul  ve hareminin mensuplarıyla birlikte  Dolmabahçe Sarayından  bir kayığa binerek  Boğaziçi 'nde demirlemiş olan HMS  Malaya  adlı İngiliz zırhlısı ile  Malta 'ya gitti. [5]

İngilizler Vahdettin'in  İngiltere 'ye gelmesini kabul etmediği için devrik padişah bir süre Malta'da kaldı. 1922 sonunda  Hicaz  kralı Hüseyin'in daveti üzerine hacca gitti. 20 Nisan 1923'e dek Hicaz'da kaldı. İngiltere'nin baskısı üzerine buradan ayrıldı.

Bir süre  İtalya 'nın  Cenova  kentinde yaşadı. 11 Haziran 1923'te  San Remo  kasabasında kiralanan bir villaya taşındı. Bu dönemde başlangıç bölümünü kendi el yazısıyla yazdığı, kalan bölümlerini yakınlarına dikte ettirdiği anılarını kayda geçirmiştir.

Kurtuluş Savaşı zafer ile neticelendikten sonra  Türkiye Büyük Millet Meclisi  hükûmeti 1 Kasım 1922’de hilafet ile saltanatın ayrıldığını ve saltanatın kaldırıldığını bir kanun ile ilan etti. Vahdettin'in adı hutbelerden kaldırıldı. Bunun sonucunda Sultan Vahdettin 17 Kasım 1922 Cuma günü Dolmabahçe Sarayı'ndan Malaya harp gemisi tarafından alınıp Malta Adası’na götürüldü. Oradan Melik Hüseyin’in daveti üzerine Mekke'ye oradan da İtalya'daki  San Remo  şehrine giderek bu şehirde ikamet etti. Vahdettin 16 Mayıs 1926’da San Remo'da vefat etti. Cenazesi  Şam 'a getirilerek  Sultan Selim Camiî  kabristanına defnedildi.