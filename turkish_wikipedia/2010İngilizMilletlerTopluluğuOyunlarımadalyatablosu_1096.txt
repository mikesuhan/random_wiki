2010 İngiliz Milletler Topluluğu Oyunları  madalya tablosu , 3 ile 14 Ekim 2010 tarihleri arasında  Hindistan 'ın başkenti  Delhi 'de düzenlenen  çok sporlu etkinlikte  mücadele eden ülkelerin, kazandığı madalya sayısına göre bir listesini içermektedir. İngiliz Milletler Topluluğu Oyunları Birliği, madalya sıralamasını yaparken ilk önce  altın , sonrasında  gümüş , son olarak ise  bronz  madalya sayısına bakmaktadır.

17 spor dalının yer aldığı oyunlarda, 71 ülkeden 6.081 sporcu mücadele etti. 74'ü altın olmak üzere toplam 177 madalyanın sahibi olan  Avustralya , altıncı kez üst üste en fazla madalya toplayan ülke oldu. Ev sahibi Hindistan ise kazandığı 38'i altın 101 madalyayla sıralamada elde ettiği ikincilikle tarihinde ilk kez bu başarıyı elde etmiş oldu. [1]   Botsvana ,  Cayman Adaları  ve  Samoa   İngiliz Milletler Topluluğu Oyunları  tarihindeki ilk altın madalyalarını elde ederken, [2] [3] [4] [5]  Avustralyalı yüzücü  Alicia Coutts  kazandığı beş altın madalyayla oyunların en başarılı sporcusu oldu. [6]

Gümüş madalya sahibi Avustralyalı  Hassene Fkiri , hakemlere yaptığı ağır hakaretten ötürü tüm yarışmadan diskalifiye edildi. Güney Afrikalı  Kakoma Bella-Lufu  bronz madalyadan gümüş madalyaya yükselirken, dördüncü sıradaki Kanadalı sporcu  Eric Feunekes  bronz madalyanın sahibi oldu. [8]

Avustralyalı atlet  Sally Pearson ,  kadınlar 100 metre  yarışmasının ilk birincisi olarak belirlendi. Fakat İngiliz Milletler Topluluğu Oyunları Birliği; Pearson'ın, hatalı çıkış yaptığı gerekçesiyle diskalifiye edilen  Laura Turner  ile yarışa aynı anda başladığı yönünde bir inceleme başlattı. Final yarışından önce yarışı başlatan hakemin stadyumu terketmesi üzerine kesin bir karara varılamadı. Ertesi gece yarıştan diskalifiye edilen Pearson'ın, olaydan madalya töreni sırasında haberi oldu. Nijeryalı  Oludamola Osayomi  altın madalyanın yeni sahibi olurken  Saint Vincent ve Grenadineler 'i temsil eden  Natasha Mayers  gümüş, İngiliz  Katherine Endacott  bronz madalyaya yükseldi. [9]  11 Ekim'de, Oludamola Osayomi'nin doping kullandığı belirlenerek birinciliği elinden alındı. [10]  Bu sebepten Natasha Mayers ve Katherine Endacott bir üst sıraya yükselirken, Kamerun adına yarışan  Bertille Delphine Atangana  üçüncü oldu. [11]

15 Ekim'de, gümüş madalyalı  Folashade Abugan 'ın doping testi sonucunda  testesteron  hormonu kullandığı belirlendiğinden diskalifiye edildi.  Guyanalı   Aliann Pompey  ikinciliğe yükselirken,  Bahamalı  atlet  Christine Amertil  bronz madalyanın yeni sahibi oldu. [12]