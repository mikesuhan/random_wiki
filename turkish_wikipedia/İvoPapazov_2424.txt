İvo Papazov  ( Bulgarca :  Иво Папазов ) (d. 16 Şubat 1952  Kırcaali ), lakabı  İbryama  ( Ибряма ),  Bulgaristanlı   klarnet  üstadı.

Çingene - Türk  bir ailede doğan Papazov, asıl isminin  İbrahim Abbas  olduğunu ancak Bulgaristan'daki komünist rejim döneminde zorla isminin değiştirildiğini açıklamıştır. Yine aynı dönemde yaptığı müzikten dolayı tutuklanmıştır. [1]

Çocukluk yıllarından itibaren klarnet çalan Papazov, İnşaat Okulu'nda ( Bulgarca :Строителен техникум Кърджали) okumuştur. İlk grup oluşumu 1974'te başladı. Ancak asıl şöhretini kazandığı "Trakya Orkestrası" ( Bulgarca :оркестър Тракия) 1978'de kurulmuştur.

2005 yılında  BBC  tarafından verilen "R3 Awards for World Music" ödülüne layık görülmüştür. [2]  Aynı yıl içinde  Euronews 'te yayınlanan kliple  Bulgaristan 'ın tanıtım yüzü olmuştur.