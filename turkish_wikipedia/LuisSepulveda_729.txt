Luis Sepulveda  ( 4 Ekim   1949 ,  Ovalle ),  Şilili  yazardır.

Gençliğinde içinde yer aldığı politik etkinlikler nedeniyle  işkenceye  uğradı ve 25 yaşında ülkesini terk etmek durumunda kaldı. Bunun ardından, birçok  Güney Amerika  ve  Avrupa  ülkesinde yaşadıktan sonra,  1980  yılında  Almanya 'ya taşındı. Ailesiyle birlikte on yılı aşkın bir süre bu ülkede yaşadı. Sepulveda,  1997 'den beri  İspanya 'da, Asturias'ta yaşıyor.

Dünyanın hemen her yerini dolaşmış olan yazar,  Green Peace  Örgütü'nün üyesidir;  UNESCO 'nun kimi çalışmalarında da görev almıştır.

Sepulveda, sürgüne gittiği dönemde yazmaya başladı;kendi yaşamı, doğa, ülkeler ve halklar hakkında, kısa öykü, roman, oyunlar, radyo oyunları ve deneme türünde yapıtlar verdi. Birçok ödül aldı. Uluslararası alandaki ilk çıkışını,  Türkiye 'de  Can Yayınları 'ndan çıkan  Aşk Romanları Okuyan İhtiyar 'la yaptı. Bunu izleyen yapıtları arasında gene Can Yayınları tarafından yayımlanan  Dünyanın Sonundaki Dünya ,  Martıya Uçmayı Öğreten Kedi  sayılabilir.