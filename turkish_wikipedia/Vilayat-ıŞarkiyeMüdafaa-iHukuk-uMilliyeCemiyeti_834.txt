Vilayat-ı Şarkiye Müdafaa-i Hukuk-u Milliye Cemiyeti , 2 Aralık 1918'de Erzurumlu Raif Hoca ve  Süleyman Nazif  tarafından  İstanbul 'da kurulan  Türk Ulusal Hareketi  yanlısı olan dernek. [1]  Derneğin amacı, Anadolu'nun doğu illerinin Ermenilere verilmesini önlemek ve  Osmanlı İmparatorluğu 'ndan ayırmamak idi. [2]

Cemiyet, Fransızca ve Türkçe olarak çıkardıkları  Hadisât  gazetesi ile Anadolu'nun doğu illerinin Türk ve İslam temellerine dayandığını savunmuş, Ermenilerin bu illerde hiçbir zaman çoğunluk oluşturmadığını iddia etmiş ve  Kürdistan Teali Cemiyeti  ile mücadele etmiştir.

7 Ağustos 1919'da  Erzurum Kongresi 'nde alınan karar gereği kapatılarak  Şarkî Anadolu Müdafaa-i Hukuk Cemiyeti 'ne katılmıştır.