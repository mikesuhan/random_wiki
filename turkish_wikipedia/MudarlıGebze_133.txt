Mudarlı ,  Kocaeli  ilinin  Gebze  ilçesine bağlı bir  mahalledir .

Bu Mahallenin ilk yerleşim yeri herhalde Kabaağaç mevkindeymiş. Ahali sonraki yüzyılda kaynarca mevkine (Mudarlı mahallesinin arazisi içerisindedir) taşınmış.En son olarak da mahallenin bugünkü bulunduğu mevkiye yerleşmiş.Anlaşılacağı üzere köy kurulduğu zamandan bugüne kadar 3 kere yer değiştirmiş. Bu Mahallenin tarihi geçmişi oldukça eski zamanlara dayanmaktadır. Köy yakınlarındaki Safarlı mevkinde bir kilise yerinin kalıntılarının bulunması yine civarlarda bazı küçük yerleşme izlerinin bulunması buralarda Bizanslılar döneminde Rum mahallesinin var olduğu savını ortaya çıkarıyor. Mudarlı Köyü’nün adı sanıldığı gibi Mundarlı kelimesinden gelmiyor. Mahallenin bir zamanlar Muhteremli adıyla da bilindiği ve (Muhterem) sözünün bu mahallenin insanları için söylendiği de rivayet edilir. Mahallenin insanları bu yakıştırmaya uygun kimselermiş. Eski dönemlerde bu mahallenin çevresinde Kesecik yeri (Kilisecik), Divlentepe, Karaçkuyusu, Çingenebayırı ve Cebecibayırı gibi mevkilerde her biri üçer beşer haneden oluşan ve yurtyeri olarak tabir edilen küçük yerleşim yerleri mevcutmuş. Bu küçük köylerde zamanla yapılan göçlerle Mudarlı Köyü’nün bünyesinde toplanınca köy büyüyüp gelişmiş, Safarlıpınar mevkindeki Karaağaç su kuyusu bu civarda küçük bir yerleşim yeri bulunduğu dönemlerden kalma en az 400 hatta 500 senelik bir kuyu olduğu sanılıyor. Köy yakınlarında bir kilise kalıntısı var.

Mudarlı Köyü seferberlik ve eşkiyalık dönemlerinde çok hareketli günler geçirdi. I.Dünya Savaşı sonrasında Osmanlı Devleti’ni çökertmeyi başarıp İstanbul’a çöreklenen İngilizlerin ve diğer işgal devletlerinin Anadolu’nun birçok bölgesine kasıtlı olarak yarattıkları otorite boşluğu Bizans artığı olan yerleri Rumların çok işlerine yararmış. Şile’nin Yeniköy’ü ve Beykoz Paşa Köyü’nün yerli Rum eşkıya çeteleri Beykoz ve Kurtalan köylerinin yanı sıra Gebze’nin köylerini haraca kesmeye başlamışlardır.İşte bu dönemde Mudarlı Köyü’nü de basmışlar.Mahalledeki birçok evi soymuşlar değerli eşya para, ziynet, eşyalarından ne buldularsa çalarak mahalleden ayrılmışlardır.

Soyulan evlerden biriside Nalbant Ahmet adındaki bir köylüye aitmiş. Şimdi Yeniköylü yerli Rum çetelerinin Gebze’nin Mudarlı Köyü’nde gerçekleştirmiş oldukları zulümden kısaca bahsedelim: Bir seferinde köy yakınlarında bulunan Reşit Ağa’nın ağılını basarak Hürcü Hüseyin ve Pendik Kurt Köyü’nde Mehmet Ali isimli şahısları öldürmüşlerdir. Ağıldan ayrılan sonra az ileride armut ağacının dibinde armut toplayan Celalettin Bekir ve Reşit isimli çocukları keyfi olarak öldürmüşlerdir. Gözü dönmüş Rum eşkiyaları bir defasında da Mudarlı Köyü’nden İsmail ve Ali isimli vatandaşları silah zoru ile kaçırmışlar. Ancak Rum çetelerini Yeniköy’e kadar takip eden birçok köylü bu iki kişiyi kurtararak köye geri dönmüşlerdir. Yerli Rumlar bir seferinde de Gebze’nin Ovacık Köyü yakınlarında Topal Aşır kahyaya ait 300 adet koyunu gasp edip Şile köylerine doğru kaçırmışlardır. Bu durumu haber alan Ovacık ve Mudarlı Köyü’nün sakinleri Rum eşkiyalarının izlerini sürerek onları Şile’nin Kaşbaşı Köyü (Bugün Darlık) yakınlarında bulmuşlar. İlk olarak Mudarlı Köyü’nden Faik’in ateş açmasıyla çıkan silahlı çatışmada ilk anda birkaç Rum yaralanmışsa da çabuk toparlanan eşkiyalar ölü vermeden kaçıp kurtulmuşlar. Koyunları kurtaran köylüler ise köylerine geri dönmüşler. Mudarlı Köyü’nün çevresindeki en çetin çatışma Beykoz Paşa Köyü’nün çeteci Rum eşkiyalarına karşı gerçekleştirilmiş. 13 kişilik bir eşkıya grubu Gebze’nin Taşköprü Köylerini soyduktan sonra Gebze bölgesine gelerek Mudarlı arazisinden geçerken köylüler tarafından fark edilmişlerdir.

Kocaeli il merkezine 82, Gebze ilçesine 33 km uzaklıkta, Ormanlık bir alandadır. İstanbul'un oksijen kaynağı olarakta tanımlanır. Gebze’nin en uzak köylerinden biri olan Mudarlı Köyü ilçe merkezine kuzey yönünde 35 km mesafededir. Köy Gebze-Şile karayolunun Mollafenari-Mudarlı kesiminin sonunda yer alır. Mudarlı Köyü’nün kuzeyinde Şile’nin Darlık Köyü, batısında Şile’nin Oruçoğlu Köyü, güneybatısında (Pendik ile Şile arazisi arasındaki dar bir yerden) Şile’nn Esenceli Köyü (1989'a kadar Beykoz'a bağlıydı), 9 km güneyinde Gebze’nin Ovacık Köyü (2009'a kadar Gebze'den gelen minibüsler en son buraya giderdi) güneydoğusunda Gebze’nin Cumaköy ve Denizli Köyleriyle, doğuda Kargalı ve Şile’nin Örcünlü köyleriyle sınırlıdır. Köy çevresindeki belli başlı akarsuları; Yukarıdere (Karabet deresi), Aşağıdere, Karadere, Kışladere, Ambardere ve Safarlı dereleridir. Belli başlı tepeler ise; Ovacık Köyü ve Mudarlı Köyü arasındaki Gök Dağı, Gümüşlüktepe, Divlentepe ve Karaç Kuyusu tepesidir. Bugün %90 ormanlık Olan Mudarlı Köyü’nde 1988 ve 1993 yıllarında kundaklama sonucu ve piknik sırasında birçok kez orman yangını çıktıysa da bu yangınlar iyice büyümeden söndürüldü. Mahallenin Gebze’den girişinde Köy mezarlığı vardır. Mahallenin yaklaşık 3 km yukarısında Gebze-Şile sınırına ulaşılır. Ovacık ve Mudarlı çevresinde bulunan geniş ormanlar Şile arazisinde de devam eder.

Mudarlı'nın 1935'deki nüfusu 340 idi (167 Erkek – 173 Kadın), 1965 yılı nüfus sayımında 433 iken bu nüfus 1985 yılının nüfus sayımında 429’a düştü. En son 21 Ekim 1990 tarihinde yapılan nüfus sayımında nüfusu Gebze ve Şile’nin ilçe merkezine yapılan göçler yüzünden %10 azalarak 390’a kadar düştü. 1997 yılında 401, 2000 yılında 461 kişiye yükselmiştir. Son olarak 2014 de Adrese Dayalı Nüfus Kayıt Sisteminde mahalle nüfusu 380 kişidir. Köy günümüzde 90 haneden ibarettir. Son zamanlar da Şehirden bir hayli göç almıştır. (2000 yılına göre).Yine Mudarlı Köyü’nden olup, Gebze ilçe merkezinde ikamet edenler yaklaşık 275 hanedir.

Mahallede, Düğün Salonu, Yemekhane, Köy Kahvehanesi, Muhtarlık Binası, İlköğretim okulu,İmam evi ve Kız Kuran kursu vardır.İlköğretim Okulunda Sadece 1. 2. 3 ve 4. Sınıflara (birleştirilmiş) Eğitim Verilmektedir. Bunun yanı sıra taşımalı eğitimden yararlanılmaktadır. Mahallenin hem içme suyu ve kanalizasyon şebekesi vardır. Ptt şubesi, ptt acentesi, Sağlık ocağı ve sağlık evi yoktur.Haftada bir gün Aile doktoru gelmektedir. Mahalleye ulaşımı sağlayan yol asfalt olup mahallede elektrik ve sabit telefon ayrıca Turkcell baz istasyonu vardır. Köy büyükşehir sınırlarına dahil edilmiş olup, baraj havzası içindedir. Ömerli ve Darlık Barajları üçgenindedir. 1991 yılında yapılan bir cami, 1923’den bu yana bir ilkokul, muhtarlık binası, düğün salonu, öğretmen lojmanı, imam evi ve su deposu, altyapı tesisi (su, kanalizasyon),Su aktarım İstasyonu bulunmaktadır. Mahalleye yapılan hizmetler ise şöyle özetle şöyle sıralanabilir; 1957 yılında inşa edilen cami, 1991 yılında yıktırılarak hayırsever bir vatandaşın katkısı ve köylünün gayreti ile cami için kurulan dernek tarafından köye yeni bir cami inşa edildi.1980 yılında köy elektriğe kavuştu.1993 yılında Ovacık Köyü’nde bir telefon santrali ile mahallede evlere kadar telefon verildi. Daha önce birçok kere asfaltlanan köy yolu 1995 yılında Kadıllı mahallesi önlerinde Ovacık ve Mudarlı dan geçilerek Kocaeli-İstanbul il sınırına kadar esaslı bir şekilde asfaltlandı.