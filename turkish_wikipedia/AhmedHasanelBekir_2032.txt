Ahmed Hasan el-Bekir  ( Arapça : أحمد حسن البكر) (d.  1 Temmuz   1914  - ö.  4 Ekim   1982 ) Iraklı asker ve siyasetçi.1968 - 1979 yılları arasında  Irak   cumhurbaşkanı  olarak görev yaptı.

Altı yıl ilkokul öğretmenliği yaptıktan sonra 1938'de  Irak  Askeri Akademisi'ne girdi.1958'de monarşiyi deviren askeri darbeye katılmış olmasına rağmen  Arap Sosyalist Baas Partisi  üyesi olarak giriştiği devrimci etkinliklerden dolayı 1959'da ordudan emekliye sevk edildi.  Baas 'ın 1963 Darbesi'ni izleyen 10 ay süresince başbakanlık görevinde bulundu.17 Temmuz 1968'de Baas Partili subaylar tarafından düzenlenen darbeyle Başkan  Abdurrahman Arif 'in yerine geçti. Sert ve hırçın dış politikasıyla Irak'ı Müslüman komşuları arasında yalnızlığa itti. Arap-İsrail uyuşmazlığında uzlaşmaya karşı bir tutum aldı.Farklı bir yol izleyen bir kısım Arap devlet başkanıyla anlaşmazlığa düştü.

İran 'a yönelik toprak talepleri yüzünden,1975'e değin  Irak   Kürtlerini  denetim altına almakta güçlük çekti. Ekonomik alanda, eski yönetimin beş yıllık kalkınma planını başlangıçta ihtiyatlı bir tutumla sürdürdü.Ama ülkenin  petrol  gelirlerinin artması üzerine sanayide büyüme politikasına yöneldi.1976'da geçirdiği  kalp krizinden  sonra, birçok yönetsel sorumluluğu yardımcısı  Saddam Hüseyin 'e devretti.16 Temmuz 1979'da devlet başkanlığı ve  Devrim Komuta Konseyi  başkanlığını  Baas 'ın yeni önderi  Saddam Hüseyin 'e bıraktı.