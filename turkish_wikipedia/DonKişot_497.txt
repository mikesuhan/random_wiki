Don Kişot  ( İspanyolca :  Don Quijote ), İspanyol romancı  Miguel de Cervantes Saavedra 'nın  romanı  ve aynı zamanda bu romandaki asıl şahsiyetin adı.

1605  ve  1615 ’te  El ingenioso hidalgo Don Quijote de La Mancha  ( Marifetli ayan Don Kişot de La Mança ) ve  Segunda parte del ingenioso caballero Don Quijote de La Mancha  ( Marifetli şövalye Don Kişot de La Mança'nın ikinci bölümü ) olmak üzere iki bölüm halinde yayımlanan roman, İspanyol Altın Çağından bir örnek olarak en akıcı edebi eserlerden biridir ve belki de İspanyol edebiyatına ciddi bir giriştir. Modern Batı edebiyatının en kayda değer kurgu romanlarındandır.

La Mancha’da yaşamakta olan 50’li yaşlarındaki eski bir toprak ağası olan  Don Kişot  şövalyeleri anlatan kitaplara takıntılıdır ve yazılan her şeyin doğru olduğunu sanmaktadır. Don Kişot Sancho Panza ve Rosinante ile birlikte umarsızca şövalyelik günleri tasarlarken, etrafındaki insanlar onun yavaş yavaş çıldırdığını düşünür.  Dulcinea del Toboso , Don Kişot'un hayalinde canlandırdığı ve onunla birlikte maceralar kurduğu sevgilisidir. Don Kişot, yani Senyor Kesada; halkını, vatanını çok seven bir insan olduğu için olsa gerek Sancho Panza'yı da yanına alarak Don Kişot oluyor. Kitapta da sözü edildiği üzere Don Kişot, mazlumları korur ve de kötülere göz açtırmaz.Fakat her zaman yere yıkılır.