Hastings Kamuzu Banda  (d. Mart ya da Nisan  1898  - ö.  25 Kasım   1997 ) [1] , Malavili siyasetçi. Banda,  Afrika  ülkesi  Malavi 'nin 1964 yılında  İngiliz Milletler Topluluğu  içerisinde bağımsızlığını kazanması sonrasında başbakan olarak görev almış, ülkenin yönetim şeklini cumhuriyet olarak değiştirmesi neticesinde de 1966 yılında ülkenin ilk devlet başkanı olarak devlet başkanlığı görevini üstlenmiştir. Banda, ön ismi olan  Kamuzu 'yu devlet başkanı olduktan sonra ismine eklemiştir.

Banda dünyaya geldikten sonra  Presbiteryen  dinine mensup biri olarak yetiştirilmiştir. Banda uzun süre  Büyük Britanya 'da yaşamış ve  İskoçya 'da doktor olabilmek adına tıp eğitimi almıştır. Burada eğitimlerini aldıktan sonra o dönem  Nyasaland  olarak adlandırılan ülkesine geri dönen Banda, ana dili olan  Çevaca  dilini konuşmakta zorlandığı için bir dönem tercüman ile işlerini yürütebilmiştir.

O dönem ülkesinin de içerisinde bulunduğu  Orta Afrika Federasyonu 'na ve koloni sistemine karşı faaliyetlerde bulunan Banda, ülkesinin tek başına bağımsızlığını elde etmesi gerektiğini düşünmekteydi. [2]  1 Şubat 1963 yılında resmen başbakan olarak atanan Banda, ülkesinin Malavi ismi ile bir yıl sonra 1964 yılında bağımsızlığını elde etmesini sağlamıştır.

Malavi'nin 1966 yılında yönetim şeklini  cumhuriyet  olarak değiştirmesi neticesinde  Büyük Britanya  temsilcisi vali  Glyn Smallwood Jones  görevi bırakmış, Banda ülkenin ilk devlet başkanı olarak devlet başkanlığı makamına çıkmıştır. Banda 1971 yılında kendisine  ömür boyu devlet başkanı  unvanını vererek, bu makamda hayatını sonuna kadar kalmayı hedeflemiştir.

İktidarı döneminde tek partili bir siyaseti benimseyen Banda, kurucusu olduğu  Malavi Kongre Partisi  dışında herhangi bir siyasi harekete izin vermemiştir. Banda benimsediği Presbiteryen inanışı doğrultusunda kurduğu  Kamazu Akademi 'de  Eton Koleji  modelinden yola çıkarak muhafazakar düşüncelerini bu akademi üzerinden Malavili çocuklara aktarmayı amaçlamış, yabancı öğretmenler ile çocuklara  latince  ve  grekçe  dil eğitimi verilmesini sağlamıştır.

Malavi'yi zaman içerisinde  diktatör  olarak yönetmeye başlayan Banda, kılık kıyafet ile ilgili kararlar çıkarmış, bu doğrultuda kadınların pantolon giymesi ya da erkeklerin uzun saçlı olması yasaklanmıştı. Banda iktidarı süresince 18.000 kişinin hayatını kaybettiğini tahmin edilmektedir. [3] [4]

1994 yılında demokratik seçimlere izin veren Banda, söz konusu yılda gerçekleşen seçimlerde rakibi  Bakili Muluzi 'ye büyük farkla yenilerek ve yenilgiyi kabul ederek makamı kendisine devretmiştir. [5]

1995 yılında on yıl önce yaşanan bir olay ile ilgili tutuklanmış, kendisine eski kabine arkadaşlarının ölümünden sorumlu tutulmuştur. Görülen dava sonucunda Banda delil yetersizliği nedeniyle serbest bırakılmıştır. [2]

Banda, 25 Kasım 1997 yılında 99 yaşında  Güney Afrika Cumhuriyeti 'nde bir hastanede hayatını kaybetmiştir. [6]  2005 yılında başkent  Lilongwe 'de içerisinde kütüphane ve dans pisti olan bir anıt mezar yapımına başlanmış ve 14 Mayıs 2006 tarihinde hizmete açılmıştır. [7]  2009 yılında bronz bir heykeli yaptırılarak başkente yerleştirilmiştir. [8]