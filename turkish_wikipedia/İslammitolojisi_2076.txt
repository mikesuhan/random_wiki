İslam mitolojisi ,  İslam  ile ilişkili bazı gerçeküstü dini  anlatıların  ve kavramların işlendiği mitoloji dalıdır. Geleneksel dinî literatürde genellikle  İsrâîliyyât  olarak ifade edilen mitolojik unsurların, İsrâîliyyât teriminden daha kapsayıcı ve bilimsel bir çerçeveye sahip olan "İslam mitolojisi" başlığı altında ele alınmaları önerilmiştir. [1]

Mitoloji bir hikâyesi olan söylence veya  anlatı  kültürüdür ve  kutsal bir hikâyeyi  veya hikâyelerin anlamlarını çözmeyi amaçlayan çalışmaları konu alır.

İnsanlar tarihte yaşayan kişilerin gerçek hikayelerine ilgi duymamakta, ister bir peygamber ister bir komutan olsun, kahraman, gerçek kişiliğinden uzaklaştırılarak, insanüstü bir konuma getirilmektedir. Halkın belleği olayları kategoriler, şahısları arketipler halinde saklar, gerçek şahısları veya gerçek olayları saklamakta zorlanır. Bu nedenle herhangi bir olay ve tarihsel bir kişilik sözlü olarak aktarıldığı her dönemde arkaik zihniyetin oluşturduğu kahramana dönüştürülür. [2]

Sözlü anlatımlara dayalı, anlatıcılarına sosyal-maddi olanaklar sağlama yanında dinleyenleri eğlendirme, ders ve ibret yoluyla terbiye etme gibi fonksiyonlar yüklenen  Kıssacılık  İslam kültür tarihinde önemli bir yere sahiptir. Kaynakça;

Yanı sıra  İsrâîliyyât  ve  Kabala  gibi  Yahudi  ve  Hristiyan  anlatıları ve Kaynakçaı ile kutsal kitapları ya da sonradan  Müslüman  olan toplumların eski dini inançları, örf ve adetleri ile ilgili anlatılar.

Geleneksel anlayışta  hurafe  tanımı yapılarak  İsrailiyyat  İslam mitolojisinin kaynağı olmakla sorumlu tutuluyordu. Ancak bu yaklaşımın mitolojik inançların Kaynakçaını tümüyle kapsamadığı görülmüş, bilimsel anlayışın ve antropolojinin de gelişmesi ile her bir inancın kaynağının tek tek belirlenebilme aşamasına ulaşılmıştır.

Araplar  ve  Ortadoğu , komşuluk ilişkileriyle  Mezopotamya ,  İran , Anadolu, Kenan, Mısır mitolojileri ve diğer yakın bölgelerin inanç hikayeleri birtakım adaptasyonlar ile İslamileştirilmiş veya İslam dini anlatılarına eklemlenmişlerdir. Muhammed İslamda Yahudi ve Hıristiyanlığı da içine alan tek tanrılı dinler silsilesinin son halkası kabul edilir ve Kur'an'da  Kitab-ı Mukaddes  kaynaklı birçok mitolojik hikâye bulunur. [3]

Siyer  hikâyeleri, içlerinde birçok  mucizeyi  ve ders alınması istenen olay ve korkutmaları barındırır. Örnekler: Muhammed'in doğum mitosu [Not 1] [1] [4] ,  Miraç ,  mucizeler ,  kerâmetler , ilahi yardım ( Bedir Savaşı 'nda  meleklerin  İslam ordusuna yardım etmesi), kâfirlerin cezalandırılmaları,  Fil Vakası ,  Ay’ın yarılması ,  Güneşin doğuşu veya batışının iki kişi hatırına geciktirilmesi  ( Ali  ve  Muhammed ) [5]   Muhammed'in şeytanla konuşması .

Prof. Dr.  Mehmet Özdemir  Siyer yazıcılığı ile ilgili makalesinde, İbni İshak-İbni Hişam örneklerine, bu kitap ve risalelerde anlatılan yüceltmeci, olağanüstücü ve  mucize  olarak anlatılan rivayetlerin zaman içerisinde artan sayılarına dikkat çekmektedir. Bu tespitlerden bir diğeri de ilk yazılan siyer kitaplarında bulunmayan veya çok az bulunan, ancak zaman içerisinde siyer kitaplarında geniş yer işgal eden, Muhammed'in doğum mitosu, çocukluk ve gençlik dönemlerinde yaşadığı olağanüstülükleri  irhasat  rivayetleri ile ilgilidir. [6]

Bu hikayelerde  Kâbe  ve etrafında örgülenen hikayeler önemli yer tutar.

İlk insanlar: Bazı  hadislere  dayandırılan mitolojik inançlarda ilk insanların çok uzun boylu olduklarına ve binlerce yıl yaşadıklarına inanılır. Buna göre zamanın geçmesiyle insanların vücut ölçüleri, boyları ve yaşam süreleri kısalmış ve kısalmaya davam etmektedir. Bilinmeyen bir zamanda, altı günde yaratılan Dünya ve O’na bağlı varlıklar bütününe, cennette yaratılmış Âdem ve Havva’nın gönderilmesiyle başlayan serüven devam etmektedir.

Âdem  ile  Havva  Allah’ın cennette çamurdan yarattığı ve sonra kendi Ruh’undan üfleyerek dirilttiği, bazı rivayetlere göre 38-40 metre boylarında, 1000 veya 2000 yıl yaşadığına inanılan ilk insanlardır.

Havva ile ilgili hadisler "Kadınlar hakkında hayır tavsiye ediniz. Çünkü kadın, eğri “kaburga kemiği”nden yaratılmıştır. Kaburga kemiğinin en eğri tarafı, en üst tarafıdır. Onu doğrultmaya çalışırsan kırarsın, hali üzerinde bırakırsan öyle kalır.” [7] [8] [9]

Kur'an'da Havva ismi geçmez. Ve Adem'in kaburga kemiğinden yaratıldığı ifadesinin yerini ikisinin de tek bir nefisten yaratıldığı ifadesi alır.

Tufan : Allah'ın yoldan çıkmış insan ırkını cezalandırmak için başvurduğu yöntemlerden biri, ikinci yaratılış, taşkın.

Evren'in yapısı, yerler ve nesneler :

Dünya düzdür ve  Kaf dağını  da içeren, ve mandal gibi yerlerini tutan bir dağ silsilesi ile çevrilmiştir. Dünya balığın (Bahamut) sırtında duran bir öküz tarafından ayakta tutulur. Bahamut evrensel bir okyanusta yüzmekte, okyanus bir kap içerisindedir ve kap bir  meleğin  veya  cinin  sırtında durmaktadır. [10]  ( Dünyayı sırtında taşıyan balık veya öküz )

Diğer yerler ve nesneler;  Muallak taşı  (Muhammed'in miraca yükselirken ayak batığı ve beraberinde bir miktar yükseldiğine inanılan taş),  Burak ,  Hacerü'l-Esved  (Cennetten yeryüzüne indiğine, indiği sırada bembeyaz olduğuna, insanların günahları yüzünden karardığına inanılan taş),  Levh-i mahfûz ,  Sur , ( İsrafil 'in borusu),  Arş ,  Kürsi ,  sidret'ül münteha ,  gök katları .

Evrende yer alan ruhani varlıklar; Ruhlar ,  Melekler ,  Cinler ,  İfrit ,  Şeytanlar ,  İblis ,  Harut ve Marut

Ahiret mekanları ve varlıkları:  cennet ,  cehennem ,  cennet ve cehennemin tabakaları ,  Kevser Havuzu ,  sırat ,  araf ,  Malik ,  Zebaniler ,  Huriler , vb.

Kişi ve toplum hikâyeleri : Mitolojik ve yarı mitolojik kişiliklerden oluşur.  Âdem ile Havva ,  Habil ile Kabil ,  Şit ,  İdris ,  Nuh ,  Hûd ,  Salih  peygamberin devesi,  İbrahim ,  Lut ,  İsmail ,  İshak ,  Yakup ,  Yusuf ,  Musa ,  Yuşa ,  Davud ,  Süleyman ,  Belkıs ,  Hızır ,  Elyesa ,  Eyüp ,  İlyas ,  Lokman ,  Danyal ,  İsa ,  Meryem ,  Yahya ,  Zekeriya ,  Yunusbalığının   Yunus ’u yutması bu şekilde akdenizden Ninova'ya kadar gitmesi,  İbrahim 'in ateşe atılıp ateşin suya dönüşmesi, şeytan taşlama ,  Gökten kurbanlık koç indirilmesi ,  Zülkarneyn ,  Karun ,  Yecüc ve Mecüc ,  Calut ,  Maymuna dönüştürülen insanlar [11] ,  Ashab-ı Kehf ,  Samiri ,  Haman ,  Mehdî ,  Mesih ,  Deccal ,  Süfyan ,  Dabbe ,  Ebabil  vb.

Ayrıca  Şii  ve  Alevi - Bektaşi  kültüründe  Ali ,  Fatıma [12] ,  12 İmam  ile ilgili mitler.

İnançlar ve tılsımlar :  Evren ’in yaratıcısı  Allah ,  Arş ,  Kürsi ,  Levh-i Mahfûz ,  Kalem ,  Allah'ın 99 ismi ,  melekler ,  peygamberler ,  kutsal kitaplar ,  kader  ve  kaza ,  kabir hayatı ,  diriliş ,  hesap ,  âmel defteri ,  mizan ,  sırat ,  cennet  veya  cehennemde  sonsuz yaşam.

Tılsımlar, belirli miktarda okunduğunda ya da yazılı muska olarak taşındığında kişileri düşmanlardan,  şeytan  ve  cin  gibi kötü ruhani yaratıklardan, hastalıklardan felaketlerden koruduğuna inanılan kutsal isim veya yakarışlardan oluşan dualardır. Örneğin:  Esma-ül Hüsna ,  Cevşen ,  Celcelutiye  vb.,  nazar ,  büyü ,  istihare   duaları .

Korku /  Eskatoloji  mitleri :

Kısmen veya bütünüyle korku temalı başlıklardır.  Dabbetül Arz ,  Kıyâmet ,  Ahir zaman ,  Yecüc ve Mecüc 'ün seddin arkasından çıkarak dünyayı talan etmesi,  Mehdi 'nin dönüşü veya çıkışı,  Mesih ,  kıyamet savaşı ,  kabir azabı ,  ölümden sonra diriliş ,  hesap ,  sırat ,  Deccal ,  Süfyan ,  Cehennem  azabı,  zebaniler ,  Malik ,  kavimlerin helakı ,  Tufan ,  Ebabil ,  Şeytan ,  İblis ,  İfrit ,  Cin  vb.

Helak edilen kavimler islam mitolojisinde sıkça vurgulanır;  Nuh tufanı ,  Ad kavmi ,  Semud kavmi ,  Lut kavmi ,  Medyen kavmi ,  Eyke kavmi  ve  Hicr kavmi .

Bilim ve teknolojinin gelişmesine paralel olarak ayet ve hadislerin bağlam ve kapsamlarından kopartılarak, ayetlerin sıra numarası,  ebced  değerleri vb. yöntemlerle metinlere yeni anlamlar yüklenir. Bu şekilde Kur’an ve hadislerden neredeyse bütün ilim dallarına ve gelecekteki olaylara ait işaretler çıkartılır. Embriyoloji, yer bilimleri, astrofizik, tıp, elektrik, tren, aya gidiş, görecelilik kuramı, big bang, kara delikler, pulsarlar bu konuda verilebilecek örneklerden bazılarıdır. (İlgili madde:  Scientific foreknowledge in sacred texts ). (Ayrıca bakınız:  Tıbb-ı Nebevi )

+  Bahamut