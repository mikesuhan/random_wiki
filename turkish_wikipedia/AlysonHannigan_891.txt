Alyson Hannigan  (d. 24 Mart 1974), Yahudi asıllı  ABD 'li oyuncu. Şimdiye kadar ' 'Buffy the Vampire Slayer ,   How I Met Your Mother ,   Date Movie   gibi yapımlarda oynamıştır.  Buffy the Vampire Slayer 'da gözlemci Wesley'i canlandıran  Alexis Denisof  ile evlenmiştir.

Alyson, Washington, D.C. 'de doğdu. Tek çocuktur. Annesi Emilie (Posner) Haas emlakçı, babası Al Hannigan ise kamyon şoförüdür. Babası İrlanda asıllı ve annesi yahudidir. Annesi ve babası, Alyson 2 yaşındayken, boşanmış ve daha çok annesi tarafından Atlanta,Georgia'da büyütüldü.

1978 - 1996

4 yaşında reklamlarda rol almaya başladı. 11 yaşında Hollywood'a taşındı. North Hollywood High School'a katıldı. Bu okuldan sonra Kaliforniya Devlet Üniversitesi'ne girdi ve burda psikoloji diploması kazandı.

İlk önemli filmi Üvey Annem Bir Uzaylı (My Stepmother Is an Alien), bilim-kurgu komedisi, 1988 yılında yayınlanmıştır.

1997 - Günümüz

1997'de Willow Rosenberg, Buffy Summers'ın en iyi arkadaşı, rolüyle Buffy the Vampire Slayer dizisinde yer aldı. Bu dizi başarılı oldu ve Alyson ünlendi. Daha sonra Amerikan Pastası, Amerikan Pastası 2, Boys and Girls, Amerikan Pastası: Düğün gibi önemli filmlerde rol aldı. Angel dizisinde konuk oyuncu olarak yer aldı.

2005'te Lily olarak How I Met Your Mother dizisine katıldı ve aynı zamanda Veronica Mars dizisinde Trina Echolls rolüyle konuk oyuncu olarak yer aldı.

2006 yılının Şubat ayında Alyson, Buluşma Olayı (Date Movie) filminde Julia Jones olarak oynadı.

Alyson Hannigan düzenli meme kanseri taramalarına teşvik için Emily Deschanel, Jaime King, Minka Kelly ve Katharine McPhee'nin de yer aldığı FunnyorDie.com'da yayınlanan "pijama partisi videosu"na katıldı.

2012 yılında Amerikan Pastası: Buluşma filminde oynadı.

Alyson Hannigan, Alexis Denisof ile 11 Ekim 2003 tarihinde evlendi. 2 kız çocukları var. Satyana Marie Denisof, 24 Mart 2009'da ve Keeva Jane Denisof 23 Mayıs 2012'de doğdu.