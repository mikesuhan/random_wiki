Türkiye'de antikomünizm ,  kapitalist  görüşlere karşı olan ve aksinin gerçekleşebileceğini öneren  komünizm  düşüncesine karşı olarak komünist sistem ve görüşlerin Türkiye'de yayılımını engelleme çalışmalarıdır.

1930'lu yıllarda Sovyetler Birliği ile Türkiye arasında diplomatik yakınlaşma meydana gelmiştir. Bu bağlamda  İsmet İnönü  25 Nisan - 10 Mayıs 1932 tarihleri arasındaki Sovyetler Birliği'ne gitmiş ve birtakım görüşmeler yapmıştır. İnönü Moskova'ya gitme amacını şu şekilde izah etmektedir; [1]

Bununla birlikte  Türkiye  içerisinde gerek  milliyetçi  kesim, gerek muhafazakar kesim ( Komünizmle Mücadele Derneği  gibi), gerekse zaman zaman ordu nezdinde  antikomünist  propagandalar yapılmıştır. [2]

1937 yılında  Mustafa Kemal Atatürk  başkanlığındaki heyet, Hikmet Kıvılcımlı'nın yazılarını zararlı ilan ederek sansürleme kararı almıştır. [3]  Kararda  "Hikmet Kıvılcımlı tarafından yazılarak İstanbul’da Gütenberg matbaasında basılan ‘Demokrasi Türkiye Ekonomi Politikası” adlı broşürün zararlı yazıları taşıdığı anlaşıldığından, Matbuat kanununun 51. Maddesi mucibince satışının yasak edilmesi; Dahiliye vekilliğinin 18.11.937 tarih ve 7478/33, 7969/3 sayılı tezkereleri ile yapılan teklifleri üzerine İcra Vekilleri Heyeti’nce 15.12.937 tarihinde onanmıştır"  ifadeleri geçmektedir. [4]

II. Dünya Savaşı  yıllarında,  Nazi Almanyası  lideri  Adolf Hitler , dönemin Türkiye Cumhurbaşkanı  İsmet İnönü 'ye 1 Mart 1941 tarihinde mektup yazmıştır. Hitler mektubunda "Savaşın sona ermesinden sonra Avrupa'nın yaralarını sarma yolunda başlayacak ekonomik gelişme, Almanya’yı ve Türkiye’yi zaruri olarak, tekrar yakın münasebetler içine sokacaktır" ifadelerini kullanmış ve iki ülke arasındaki ilişkilerin iyi yönde artmasını talep etmiştir. [5]

Savaş devam ettiği dönemde Nazi Almanyası büyükelçisi  Franz von Papen  aracılığıyla diplomatik ilişkiler geliştiren Türkiye, Nazi Almanyası ile 18 Haziran 1941'de  Türk-Alman Dostluk Paktı 'nı imzaladı [6] [7]  ve Nazilere 90.000 ton krom madeninin satımı başladı. Bunun karşılığında ise Türkiye'nin silah ve araç ihtiyacı Naziler tarafından karşılanacaktı. [8]  İmzalanan antlaşmadan dört gün sonra  Barbarossa Harekâtı  başladı. Bu harekatın ardından Nazi Dışişleri Bakanı  Joachim von Ribbentrop , büyükelçi aracılığıyla Nazi kuvvetlerinin Türkiye üzerinden  Kafkaslara  ve  Irak 'a sevkiyatı için Türkiye'ye baskı yapmaya başladı, bu isteğin yerine getirilmesi halinde Türkiye'ye  Balkanlarda  bazı toprakların ve Ege'de bir adanın teslim edileceği taahhüt edildi. [9]  Ancak Türkiye temkinli davranarak açıkça savaşa girmekten kaçındı.

Nazi Almanyası 'nın Haziran 1941'de  Barbarossa Harekâtı  kapsamında  Sovyetler Birliği 'ne saldırmasından sonra,  Türkiye  bu savaşa dair tarafsızlığını ilan etmiştir. Sovyet kaynakları bu tarafsızlığın daha çok Hitler Almanyası'na yaradığını belirtmiş ve bu zaman zarfında dönemin Türkiye gazetelerinin, Nazilerin kısa zamanda zaferi kazanacağını yazdığını ifade etmiştir. Bununla birlikte Nazilerin saldırısından 5 gün sonra Sovyetler,  Adolf Hitler 'in "SSCB'nin İstanbul ve Çanakkale Boğazları üzerindeki talepleri ve SSCB'nin Bulgaristan'ı işgal etme niyeti" konulu deklarasyonuna manşetlerine taşıyan Türkiye gazetelerinin iddialarını da yalanlayıcı açıklama yapmıştır.Ardından 10 Ağustos 1941 tarihli notasıyla Sovyet Dışişleri Halk Komiserliği, SSCB'nin Türkiye'ye karşı hiçbir toprak talebi olmadığını ve  Montrö Boğazlar Sözleşmesi 'nin hükümlerini sıkı sıkıya izlemeye hazır olduğunu belirtmiştir. [10]

Dönemin Türkiye Berlin Büyükelçisi  Numan Menemencioğlu 'nun  Berlin 'de yaptığı konuşmada "Türkiye gerek önceden, gerekse şimdi Bolşevik Rusya'nın mümkün olduğu kadar tam bir yenilgiye uğratılmasından kesinlikle kazançlı çıkacaktır." ifadelerini kullandığı belirtilmiştir. [10]  Dönemin başbakanı  Şükrü Saraçoğlu  da "Bir Türk olarak 'Rusya'nın ortadan kaldırılmasını hararetle istediğini" ifade etmiştir. [10]

Türkiye hükümeti 1941 yılında  Anti-Komintern Paktı 'na gözlemci olarak katılmış ve  Türk-Alman Dostluk Paktı  kapsamında  Nazi Almanyası  ile dostluk ilişkilerini geliştirmiştir. [11]

1942 yılında  Sovyet-Alman Cephesindeki  durum özellikle  Kızıl Ordu  için elverişsizken Türkiye Hükumeti SSCB sınırına 25'ten fazla tümen yığmıştır. Bu nedenle Sovyet Komutanlığı  Büyük Vatanseverlik Savaşı 'nın en çetin döneminde çok sayıdaki silahlı kuvvetini SSCB-Türkiye sınırında, Kafkasya'da tutmak zorunda kalmıştır. [10]

Sovyet kaynaklarına göre;  Friedrich Paulus  komutasındaki 33 Alman tümeninin  Stalingrad Muharebesi  kapsamında  Volga 'da bozguna uğratılması, Türkiye'de de yankı bulmuş, dönemin yöneticileri kendi prestijlerini kurtarmak için yaşlı Mareşal  Fevzi Çakmak 'ı suçlamışlardır. [10]  Daha sonra 1946 Temmuzunda Paris Gazetesi L'Ordre bu konuda şunları yazmıştır: [10]

Adolf Hitler tarafından savaş gözlemcisi olarak davet edilen  Cemil Cahit Toydemir  liderliğindeki Türkiye askeri heyeti- 26 Haziran 1943 ve 7 Temmuz 1943 tarihleri arasında Hitler'in  Doğu Prusya 'daki karargahı  Wolfsschanze 'yi ziyaret etmiştir. Ziyarete  Walter Schellenberg  de eşlik etmiştir.

Müttefik Devletler 'in savaştaki üstünlüğü Türk-Nazi ilişkilerini de etkiledi ve 20 Nisan 1944'te Nazilere yapılan krom sevkiyatı durduruldu. [12]  Nazilerin buna tepkisi büyükelçi aracılığıyla nota vermek oldu. [13]  Ağustos 1944'te  Bulgaristan Krallığı , savaştan çekildi ve ülkeye  Kızıl Ordu  birlikleri girdi. Bu gelişmelere paralel olarak Türkiye, Nazi Almanyası ve onun müttefiki  Japon İmparatorluğu  ile bütün ilişkilerini kestiğini duyurdu. [14]

II. Dünya Savaşı  öncesi ve savaş sırasında  Nazi Almanyası  ile ilişkilere sahip olan [15] [16]   Türkiye 'de, açık açık söylenmemesine rağmen  komünizm  ve  Sovyetler Birliği  karşıtlığı bulunmaktaydı. 4 Aralık 1945 günü,  İstanbul 'da, devlet yapısındaki genel  antikomünist  görüşlerin aksine  Türkiye - Sovyetler Birliği  ilişkilerinin düzelmesini savunan  Tan Gazetesi  ve civardaki kitapçılar  Turancı  ve  İslamcı  gruplarca yağmalanmış, bu saldırılarda çok sayıda insan yaralanmıştır.  "Allah Allah", "Komünistlere Ölüm"  ve  "Ne faşistiz, ne komünistiz, demokrat vatanseverleriz” ,  ”Kahrolsun komünistler"  nidalarıyla Beyoğlu'na çıkan göstericiler burada da,  sosyalist  eğilimli olarak bilinen "Görüşler" dergisiyle "Yeni Dünya" ve "La Turquie Kemaliste" gazetelerini tahrip ettiler.

Olayların ardından tahrip edilen gazete ve dergilerle birlikte  Tan Gazetesi  de yayın hayatına son vermek zorunda kalmıştır. [17] [18] [19]

1952 yılında  Komünizm tehdidi ile mücadele amacıyla  kurulan  NATO 'ya giren Türkiye'de, bu ittifak kapsamında birçok yasa çıkarılmış, çok sayıda para ve askeri malzeme alınmıştır. Bu gelen yardımlar kapsamında  ABD 'nin  6. Filo 'su Türkiye'ye gelmiş, fakat bunu protesto etmek için  Altıncı Filo'yu Protesto Olayları  olarak anılan birçok gösteri düzenlenmiştir. 16 Şubat 1969 tarihinde  6. Filo Eylemleri  kapsamında düzenlenen  Emperyalizme ve Sömürüye Karşı İşçi Yürüyüşü  öncesinde,  milliyetçi  görüşleri ile bilinen bazı gazeteler  "Kızılları Boğmanın Vakti Geldi" ,  "Ya Tam Susturacağız Ya Kan Kusturacağız"  manşetlerini atmıştır. [20]

Genelkurmay Başkanı Orgeneral  Cemal Tural  11 Haziran 1966 günü yaptığı konuşmasında komünizmin bir tehlike olduğunu şu sözlerle ifade etmiştir; [21]

1933 yılında  sovyet  yönetmen  Sergey Yutkeviç  tarafından çekilen  Türkiye'nin Kalbi Ankara  adlı belgesel 1934 yılında gösterildikten sonra, 1969 yılına kadar devlet politikaları gereği gösterilmemiştir. 10 Kasım 1969 tarihinde  Mustafa Kemal Atatürk ’ün ölümünün 31’inci yılı münasebetiyle  TRT  Program Daire Başkanı  Mahmut Tali Öngören  tarafından arşivden çıkartılarak yayına verilmiş, fakat belgesel tam televizyonda gösterildiği sırada dönemin TRT Genel Müdürü  Adnan Öztrak  tarafından bir gece baskınıyla,  "Bu film ancak Moskova'da seyrettirilebilir, komünizm propagandası yapılıyor"  denilerek yayından kaldırılmıştır. Ayrıca  Mahmut Tali Öngören  de görevinden alınmıştır. [22]  Belgesel bu tarihten sonra bütün olarak görülmediği gibi törenle ilgili  Sovyetler Birliği  ile ilgili kısımları kesilerek bazı parçaları televizyonlarda kopuk kopuk yer almıştır. Belgeselin başında geçen  İsmet İnönü 'nün  Sovyetler Birliği  ile dostluğu anlatan konuşması hala piyasadaki ve internetteki versiyonlarında mevcut değildir.

1970'li yıllarda  12 Mart 1971 Askeri Muhtırası  öncesinde,  Yeniden Millî Mücadele Hareketi  dergisi etrafında örgütlenen ve aralarında  Cemil Çiçek ,  Melih Gökçek ,  Taha Akyol ,  Hüseyin Gülerce  gibi isimlerin de bulunduğu çeşitli gruplar antikomünizm propagandaları yapmışlardır. 16 Şubat 1971'de derginin kapağında, dönemin Genelkurmay Başkanı  Memduh Tağmaç 'ın fotoğrafı yer alarak "Komünistlere karşı ordu-millet el ele" başlığı atılmıştır. [23]

12 Mart 1971 Askeri Muhtırası  sonrası cunta yönetimi  sosyalist  görüşlere sahip kurum ve kişilere karşı hem orduda hem de halk nezdinde temizlik başlatmış; birçok asker, sosyalist aydın, sendikacı ve öğrenci tutuklanmış ve işkence görmüştür.  Türkiye İşçi Partisi  (TİP) yöneticileri  Behice Boran  ve  Sadun Aren  tutuklanmış,  Hikmet Kıvılcımlı ,  Mihri Belli  ve  Doğan Avcıoğlu  gibi isimler yurtdışına kaçmak zorunda kalmıştır.  1972  yılında  Deniz Gezmiş ,  Hüseyin İnan  ve  Yusuf Aslan  idam edilmiştir. [24] [25] [26]

Türk Silahlı Kuvvetleri  (TSK), Şubat 1973'de  Komünistler İşçilerimizi Nasıl Aldatıyorlar  adlı kitapçık bastırmıştır. Bu Kitapçık ‎"Genelkurmay Başkanlığı, 1. Ordu ve Sıkıyönetim Komutanlığı, Selimiye - İstanbul" üst başlıklı, 32 sayfalık bir broşür olup, içeriğinde şu ifadeler yer almaktadır; [27]

1974 yılında  37. Türkiye Hükûmetinde  başbakan olarak göreve başlayan  Bülent Ecevit , çeşitli yöntemlerle komünizm karşıtı politikaların hayata geçirilmesinin şart olduğunu ifade etmiştir. Ecevit, konu hakkındaki görüşlerini şu şekilde ifade etmiştir; [28]

Bununla birlikte Ecevit, "Türkiye 1965-75" isimli kitabında  "Cumhuriyet Halk Partisi, Türkiye'nin en güçlü partisidir. Komünizmi, o önleyecektir, o güçlü oldukça, Türkiye'de komünizm olamayacaktır."  ifadelerine yer vererek komünizm ile mücadele politikalarını sürdüreceklerini ifade etmiştir. [29]

12 Eylül Darbesi 'nin mimarı  Kenan Evren   "Biz gelmesek komünistler gelecekti"  diyerek durumu şu şekilde anlatmıştır; [30]