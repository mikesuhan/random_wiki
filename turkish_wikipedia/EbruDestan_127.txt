Ebru Destan  (d. 24 Eylül 1977, İzmir)  şarkıcı ,  oyuncu  ve eski  manken .

Mankenliği bıraktıktan sonra şarkıcılığa başladı. İlk albümü  Sözümü Yemedim 'i 2005 yılında Seyhan Müzik etiketiyle çıkardı. Albümün adı, yıllar önce albüm çıkaracağını söyledikten sonra bir türlü albümün çıkmamasına bir göndermedir. Albümün çıkış parçası "Tokat" ile müzik listelerinde başarı sağlamıştır. İki yıl aradan sonra ikinci albümü  Ayrılık Soğuk İklim  yayınlandı. Albümden yayınlanan "Boyfriend" şarkısı büyük başarı sağladı. 2008 yılında Ayrılık Soğuk İklim albümünü "Bu Konu Kapandı" şarkısıyla beraber " 3 Vakte Kadar " adıyla tekrar piyasaya sürdü.

2011 yılında Show TV'de yayınlanan  Survivor Ünlüler-Gönüllüler  adlı yarışmada ünlüler adasında yarışmıştır.