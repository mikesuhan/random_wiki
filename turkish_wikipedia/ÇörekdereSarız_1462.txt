Koordinatlar :  38°29′6.01″K   36°27′43.69″D ﻿ / ﻿ 38.4850028°K 36.4621361°D ﻿ /  38.4850028; 36.4621361

Çörekdere ,  Kayseri  ilinin  Sarız  ilçesine bağlı bir  mahalledir .

Köy halkı, Oğuzların Avşar boyundandır.

Avşar boyunun kültür gelenek ve görenekleri yaşanmaktadır. Yemekler; Avşar Pilavı, İçli Köfte , Tarhana Çorbasıdır.

Kayseri iline 124, Sarız ilçesine 5 km uzaklıktadır. Mahalleden Kayseri-Kahramanmaraş yolu geçmektedir.Köy merkezi bir konumdadır. Ulaşım zorluğu yoktur.Alan itibarıyla büyük bir  mahalledir . Mahallenin yanında bulunan Tahtalı dağlarının uzantısı olan Koca dağ vardır. Köy, ağaçlık ve yeşillik alanlarla kaplıdır. Mahallede iki adet dere bulunmaktadır. Bu iki dereden biri bostanlık mezrasından doğar ve boğaz denilen bölgeden geçerek hacılar mahallesinin içinden akarak aşağı mahalleye ulaşır. Sulamada kullanılan bu derenin suyu genellikle Temmuz ayında kurur, diğer dere ise daha büyüktür ve Söğütlü Dere'den geçerek Halaçlar ve Topuzlar kabilelerinin evlerinin arasından Sarız suyuna karışır. Az miktarda da olsa alabalık yetişen bu suda son yıllarda yapılan bilinçsiz avlanma nedeniyle alabalık nesli yok olma derecesindedir. Bu dere de sulama amaçlı kullanılır ve diğer dereden farklı olarak derede 12 ay boyunca su bulunur. Yaz aylarında yaylaya çıkma geleneği devam etmektedir.

Mahallenin iklimi,  karasal iklim  etki alanı içerisindedir. Kışlar oldukça sert geçer. Yoğun kar yağışı vardır. Yazları ise sıcaktır fakat yükseklikten dolayı yayla havası vardır.Yaz aylarında akşamları serindir.

Kayseri'de diğer illerde ve yurtdışında çok sayıda Çörekdereli yaşamaktadır.Yaz aylarında mahallenin nüfus yoğunluğu oldukça artmaktadır.

Mahallenin  ekonomisi   tarım  ve  hayvancılığa  dayalıdır.Yayla geleneği sürdürülmektedir. Şu an büyükbaş hayvancılık yapılmaktadır fakat bu da ciddi bir şekilde yapılamamakta sadece köy insanın süt ve süt ürünlerini karşılayacak seviyededir.

Mahallenin ana tarım ürünü buğdaydır. Bunun dışında hayvancılıkta kullanılan yonca da diğer bir önemli üründür. Mahallede, elma başta olmak üzere kiraz, armut, ceviz yetişmektedir. Fakat bu ürünler ticari seviyede değildir. Mahallede iki dere bulunduğundan dere civarındaki yerlerde fasulye, patates vb. ürünler yetişmektedir.

Mahallede  ilköğretim  okulu vardır. Mahallenin  içme suyu  şebekesi vardır ancak  kanalizasyon  şebekesi yoktur.  PTT  şubesi ve PTT acentesi yoktur.  Sağlık ocağı  vardır ancak sağlık evi yoktur. Mahalleye ulaşımı sağlayan yol  asfalt  olup mahallede  elektrik  ve sabit  telefon  vardır. Köy merkezi bir konumdadır.İlçeye uzaklığı 5 km. dir.Mahalleden Kayseri- Kahramanmaraş yolu geçmektedir.