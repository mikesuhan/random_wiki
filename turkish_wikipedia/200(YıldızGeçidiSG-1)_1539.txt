" 200 ",  bilim kurgu   televizyon dizisi   Yıldız Geçidi SG-1 'in  onuncu sezondaki  altıncı bölümü ve toplamda iki yüzüncü bölümü. İlk zamanlardaki orijinal SG-1 ekibi üyesi  Jack O'Neill 'in ( Richard Dean Anderson ) dokuzuncu sezonun " Origin " bölümünden sonra göründüğü ilk bölümdür. 2007 Constellation Ödülleri'nde  Best Overall 2006 Science Fiction Film or Television Script  kategorisinde ödül kazandı [2]  ve 2007  Hugo Ödülü 'nde  En İyi Dramatik Sunum Kısa Biçim  kategorisine aday gösterildi. [3]

Ciddiyet bakımından sezonluk doğal hikâye serilerine göre "200"  Stargate SG-1  dizisinin, diğer bilim kurgu şovlarının ve popüler kültürün sevilen bir parçası olan  Oz Büyücüsü 'nün bir  parodisidir . Bölüm ev ortalamasına göre 1,9  reyting  aldı ve önceki sezonlarda ve gelecek sezonlarda yayınlanan birkaç  Stargate  serisinin bölümlerinden daha iyi bir ortalamaya sahip oldu. [4]  Bölümün yüksek performansına rağmen  SCI FI Channel , diğer serinin bölümlerine katkı yapılması amacıyla dizinin son sezonu olduğunu açıkladı. [5]

Dünya dışından gelmiş bir insan olan Martin Lloyd ( Willie Garson ) adındaki yazar, dizinin daha önceki " Wormhole X-Treme! " bölümünde geçen  Wormhole X-Treme [6]  adındaki televizyon dizisinin sinema adaptasyonunu gerçekleştirmek amacıyla  Yıldız Geçidi Komutanlığı 'na geri dönerek SG-1'dan yardım almaya karar verir. Takım bu konuda isteksizdir. Özellikle Yarbay  Cameron Mitchell  ( Ben Browder ) yaklaşan bir sonraki Dünya dışı misyonu ile  Yıldız Geçidi 'nden 200'üncü geçişini gerçekleştireceğinden heyecanlıdır. [7]  Ancak geçitin çevrilmesinde yaşanan teknik sorundan dolayı  General Landry  ( Beau Bridges )'nin emri ile brifing odasında sıkışıp kalırlar. Çünkü Pentagon galaksilerarası solucan deliği seyahatini konu alan bir bilim kurgu filminin gerçek  Stargate Programını  gizli tutmak için iyi bir  kılıf hikâyesi  olacağını düşünmektedir.

Ekip üyeleri başarılı bir bilim kurgu filmini oluşturacak senaryo konusunda kendi fikirlerini ortaya atmaya başlar. Bunlar arasında zombi işgali (Mitchell'dan), daha önce yayınlanmamış bir misyonda O'Neill'ın görünmez olması ( Carter 'dan),  Oz Büyücüsü  ve  Farscape 'den alınmış birkaç parça ( Vala 'dan) ve  Teal'c 'in özel dedektif olması (Teal'c'in kendisinden) gibi fikirler vardı. Martin tarafından önerilen senaryoda bilimsel yanlışlıkların olduğu ve  Star Trek 'den türetilmiş bir bölüm vardır. Ayrıca gençlik dizisi tarzında ilerlemesi yönünde bir fikir ortaya atar, ekip sadece "hayır" der. Bir başkasında  orijinal filmin  ve başlangıç bölümünün hayalî versiyonunda karakterler  Thunderbirds  tarzındaki kuklalardır. Senaryo fikirlerinden birinde General  Jack O'Neill 'ın ( Richard Dean Anderson ) yer aldığı bir düğün sahnesi vardır.

Bölümün sonuna doğru stüdyo, Martin'i arayarak dizinin yenilenmesi kararının alındığı ve planlanan filmin iptal edildiğini söyler. Yapılan senaryo sunumlarının hiçbirinin anlamı kalmaz. En sonunda geçitteki problem çözülür. SG-1 ekibi ile Jack O'Neill, Hank Landry ve  Walter Harriman  ( Gary Jones ), Mitchell'ın iki yüzüncü geçişini hep birlikte Yıldız Geçidi'nden geçerek yaparlar. Bölüm sonunda gelecekte Wormhole X-Treme'in yayınlanmasının onuncu yılında, iki yüzüncü bölümün çekimiyle oyuncular ile yapımcıların birbirlerini kutlamaları ve yeniden filmin çekileceği yönündeki haber yer alır.

Yönetici yapımcı  Robert C. Cooper  "bölümün belirgin şekilde farklı içeriğine rağmen, çok sayıdaki filmin brifing odasında geçmesi nedeniyle "200" tamamen ateş aldı" dedi. [8]  Öte yandan bölüm, dizinin ana konusu dışındaki yapım maliyeti daha çok pahalı tipik sıradışı dizilerin parodisi ile ilerledi. Örneğin,  Chiodo Kardeşler  tarafından yaratılan kuklalar ile parodi amaçlı çekilen  Team America: World Police  filminin bölümdeki paraodisinde her bir kuklanın maliyeti 25.000  ABD dolarıdır . Filmin çekimi tamamlandıktan sonra teller tam olarak görünmemesinden dolayı bilgisayarla yaratılmış görüntü ile her kukla için telleri çekmek gerekiyordu. [9]  Ayrıca birçok benzer sette farklı içerikler yaratıldı.  Odyssey  gemisindeki köprü,  Star Trek: The Original Series 'in parodisinde, kardeş yapım  Stargate Atlantis 'in bir seti ise  Oz Büyücüsü  'nün mekanı olarak kullanıldı. [9]

Stargate SG-1 'ın onuncu sezonu hakkında bir söyleşide Cooper ve  Brad Wright , düzenli ilerleyen bölümleri abartılı mizahi anlayışa çevirmenin arasında ince bir çizginin olduğunu belirtti. Oysa komiklik hatırına espiriler normal bir bölümde genellikle sınırlıdır. "200" bölümünde ise mizah ile abartı arasındaki sınır, kasıtlı olarak geçildi. Hatta yapımcılar  Blazing Saddles 'ın bir parçasının eğlendirmek amacıyla  dördüncü duvarı  yıkması hakkında konuşuyorlardı ama atları çekmek için mali güçleri yetmiyordu. [10]

Yapımcılar, bölümün yayınlanması konusunda emin olmalarından sonra, Richard Dean Anderson'ın karakteri O'Neill'ın bölümde görüneceğine dair ufak ipuçları bıraktı. Ayrıca dizinin yönetici yapımcısı  Joseph Mallozzi , hayranların çoğu kez dile getirdiği [11]  ikinci sezonda " The Fifth Race " adlı bölümde bahsedilen ama hiç görülmeyen  Furling  adlı ırka yönelik, bu bölümü referans alarak bir sahne ekledi. [9] [12]  Bölüm için filme alınan birçok tuhaf sahneye rağmen, yazarların pek çoğu yapımdaki zaman kısıtlaması nedeniyle önemli anlara yer veremedi. Cooper,  Gilligan's Island 'ı konu alan skeçin bu yüzden çıkarıldığını kaydetti. [13]

Kendi içerisinden de olmak üzere bölüm, çoğunlukla farklı referanslara ve diğer eserlere üstü kapalı imalara yer verdi. Ana dizi konusu kasıtlı olarak birçok diğer olaya göre daha kısadır, "kendisi kadar sevilen" hem  SCI FI Channel  hem  Lost  gibi yapımları iğneleme amaçlıdır. [13]  Bu amaçla  SG-1 'ın dokuzuncu sezonunun açılış bölümü kısaltılmıştı fakat hayranlarından gelen tepki yüzünden geri alınmıştı. [14]  Lloyd'un çekeceği filmdeki başrol oyuncusunun çekilme kararını öğrendikten sonra, SG-1 ekibinin aktör eksikliğinden dolayı onun yerine alternatif oyuncu tercihleri önermesi, Richard Dean Anderson'un sekizinci sezonda ana kadro oyuncu listesinden çıkmasıyle yaşanan durum referans alınarak çekildi. [13]  Final sahnesi,  Wormhole X-Treme 'deki oyuncular ile görüşülmesinden sonra eklendi [9]  ve dizi içerisinden bir parodi olarak, gerçek ana oyunculara göre hazırlandı. [9]

Bölüm aynı zamanda diğer bilim kurgu yapımlarından kısa temalar ele alarak ilerledi. Bölümün başında, Dr. Jackson "kim üç bölüm süren dizinin filmini çekmek ister ki?" sorusuna Teal'c DVD satışlarının iyi olmasından dolayı çekilmek istendiğini söylemişti. Bunun referansı  Firefly  dizisiydi. [15]  Sadece on dört bölüm sürmesine rağmen [16] , DVD satışlarının yüksek olmasından dolayı  Serenity  filmi çekildi. [15]  Orijinal  Star Trek  serisinin parodisinde, SG-1 ekibi  Enterprise 'de ayakta gözüküyordu. [13]   SG-1 'ın sorumlu yapımcısı  Brad Wright , geminin mühendisi olan  Montgomery Scott  olarak gözüktü. [9]  Bölümde  Farscape 'de yer alır, [17]  SG-1 ekibi Moya adlı canlı geminin mürettebatıdır. [13]  Ayrıca  Ben Browder  (Cameron Mitchell'ı canlandıran) ile  Claudia Black  (Vala Mal Doran'ı canlandıran) daha önceden  Farscape 'in başrol oyuncularıydı. [18]  Birçok şov ve filmin parodisi de vardır. Yazarlar, kendi ofislerinde asılı olan hayran afişlerine dayalı olarak SG-1 ekibi  Oz Büyücüsü  filminin ana hikâyesindeki karakterler oldu. [13]  Diğer alay edilenler arasında  24 'ün "tehlikeli saat tik takları" ve bütün dizi boyunca tüm karakterleri  kukla  olarak canlandırılan  Thunderbirds [13]  ve 2004'te gösterime giren  Amerikan Gücü: Dünya Polisi  tarzındaki yapımlar vardır. [19]

Bölüm genellikle olumlu eleştiriler aldı.  IGN 'nin bölüm hakkındaki açıklamasında "biri için şu televizyon saatlerinde sezondaki en komik ve zeki, küçük ekran zarafeti" olarak nitelendirildi. [20]  Eserlerin parodisinden dolayı değil, sadece böyle bir karar almalarından dolayı alkışlanmaları gerektiği yazıldı. [20]   Chicago Tribune ' den Maureen Ryan yazdığı notta "bilim kurgunun zevk amacıyla yazılan alaycı klişeleleri için, uzun zamandır devam eden bu programın uzun süreli hayranı olmaya gerek yok" yazdı. [8]   Eclipse Magazine 'de bölüm hakkında "komik olmayan bir çalışma" denildi. "200" için dizi içindeki en komik bölüm olduğu söylendi. [21]

Önceki bölümün ortalamasından %36 daha yüksek, hane ortalamasına göre 1,9 reyting ile oldukça yüksek bir izlenme payı elde etti. Ayrıca önceki sezonun izlenme payı olan 1,8'den ve onuncu sezonun başlangıç bölümden yüksek bir izlenme payı aldı. [4]  Bu noktadan sonra  Stargate SG-1 , ABD'de düzenli bölüm başına ortalama 3.3 milyon izleyici kitlesine ulaştı. [22]

2007 Hugo Ödülü'nde  En İyi Dramatik Sunum, Kısa Biçim  dalında sadece adaylık ile yetinirken, [3]  2007 Constellation Ödülleri'nde  Best Overall 2006 Science Fiction Film or Television Script  dalında ödül kazandı. [2]  Aynı zamanda Richard Dean Anderson, bölümde konuk oyuncu olarak göründüğü için  En İyi Özel Konuk/Televizyon  dalında  SyFy Genre Ödülü  kazandı. [23]

Bölümün yayınlanmasından kısa bir süre sonra,  Gateworld 'da  SCI FI Channel 'ın bir sonraki sezonda  Stargate SG-1  dizisine yer vermeyeceği ve sonlandırılacağı duyuruldu. [5]  Bu konu daha sonra kanal tarafından doğrulandı. Oyuncular ve ekibin başarılarını kutlamaları sırasında açıklamanın yapılması nedeniyle birçok hayran, duyuru zamanlamasını kınadı. [5]  Reyting oranları önceki sezonlara nazaran iyi değilken bile hatırı sayılır izleyici kitlesine sahipti. Avustralya'da sezonluk 2 milyon izleyici ortalamasına, demografik olarak izleyenlerin yarısı 18-49 yaş arasındaki kişilerdi. Sci Fi'nin verdiği cevap ise iptal nedeninin reyting ortalamasıyla alakası olmadığı, bu tür kitlesi oluşmuş dizilerinin hepsinin başına geldiğiydi. [24]  Başka bir duyuruda belirtilen ise kararın,  Stargate Atlantis ' in diğer sezonlarda devam edebilmesi için alındığıydı. [25]   SG-1  karakterleri,  Atlantis  ve doğrudan DVD olarak çıkan  Stargate: The Ark of Truth  ile  Stargate: Continuum [26]  filmlerinde yer aldı. [27]