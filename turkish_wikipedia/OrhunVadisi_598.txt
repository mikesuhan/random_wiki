Orhun Vadisi   Moğolistan ’ın göbeğinde, başkent  Ulaanbaatar ’dan 370 km uzaklıkta  Orhun Nehrinin  etrafında bulunmaktadır. Orhun Vadisi 2004 yılında  UNESCO  Dünya Miras Listesi’ne alınmıştır. [1]  Orhun Vadisinin tarih açısından büyük önemi vardır.  Uygur İmparatorluğu  ve bir zamanlar dünyanın en büyük imparatorluğu olan  Moğol İmparatorluğu 'nun başkentleri Orhun Vadisi’ndedir. Bu yüzden Orhun Vadisi  Hun İmparatorluğu ,  Gök Türk İmparatorluğu ,  Uygur İmparatorluğu , ve  Moğol İmparatorluğu ’na ait arkeolojik kalıntılar, eski şehir ve yerleşim merkezlerin enkazları, yazılı ve dikil taşlar, mezarlar, ve Budist tapınaklarının bulunduğu, çok sayıda tarihi bilgi içeren kültürel bir miras olarak kabul edilmektedir. Bu kadar zengin kültürel içerikli bölge halen göçebelerin yaşadığı, hayvanlarını otlattığı, ve bu kültürel miraslara değer vererek, koruyarak yaşadığı bir yerdir. Göçebeler için hayat birkaç değişiklik dışında yüzlerce yıl öncesinde olduğu gibi devam etmektedir.

Orhun Vadisi Moğolistan’ın merkezinde, deniz seviyeden yaklaşık 1.500 m yükseklikte bulunmaktadır.  Gobi Çölü  ve  Sibirya  ormanları gibi tamamen farklı 2 bölge arasında ve Asya su sınırı üzerinde bulunan  bozkır  bölgesidir. Bu nedenle bölgenin coğrafi ve doğal güzellikler hayranlık vericidir. Sadece 100 km içersinde bir bölgede  bozkır ,  orman , ve  çöl  gibi birbirinden tamamen farklı bitki örtülerine sahip yerleri görmek mümkündür.

Bölgenin iklimi ise dünya iklim bölgelerinden "Kıtasal Soğuk İklimi" özelliğine sahiptir. Yağış miktarı çok az olan bu bölgede hava sıcaklığın değişikliği son derece fazladır. Hava sıcaklığı kışın -35 derece yazın +35 dereceye kadar çıkabilmektedir. Gün içinde gece ve gündüz hava sıcaklığı değişimi de çok fazladır. Bölgede yıllık yağış miktarı 200–250 mm ve yağışların %75’i sadece Temmuz ve Ağustos ayında yağmaktadır. Fakat sert bir iklime sahip Moğolistan’da bu bölge  Huvsgöl  (ülkenin kuzeyi) kadar soğuk ya da  Gobi Çölü  (ülkenin güneyi) kadar sıcak olmadığından turizm için en uygun iklime sahip bölgedir. Ayrıca havadaki nem oranı da ülke içerisindeki en uygun yerlerden biridir.

1220 km 2  alanı kaplayan Orhun Vadisi  2004  yılında  UNESCO  tarafından  Dünya Miras Listesi 'ne alınmış ve böylece tüm dünya için önemli bir değer taşıdığı için bölgede bulunan doğal ve kültürel varlıklar korunma altına alınmıştır.

Orhun Nehri  boyunca tarihi önemli yerler;