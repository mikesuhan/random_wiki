Koordinatlar :  41°05′N, 36°01′E

İdrisli ,  Samsun  ilinin  Kavak  ilçesine bağlı bir  mahalledir .

Mahallenin bilinen gelenek ve görenekleri arasında dini bayramlarda ve cenazelerde cami avlusuna herevden yemek çıkarma ve misafirlerle paylaşmak yer alır.Yemek çıkaramayan evlere cami avlusundan sofra gönderilir ve hastalığı sebebiyle namaza gelemeyen insanlar evlerinde köy halkı tarafından topluca ziyaret edilir. Köy meydanlarında ağaçlara urgan ve tahta yardımıyla salıncaklar kurulur ve gençler eğlenirler. Kurban bayramında kesilen hayvanların sağ ayak butları kesilip cami avlusunda toplanır ve kurban kesemeyen köylülere dağıtılır.

Düğün Adetleri :

Köyümüzün düğünlerine cuma günü öğlenden sonra davul gelir. Yine aynı gün öküz arabası veya at arabası ile zahra gider.Gelin evine Atlar veya öküzler boncuk,zil veya çanlarla süslüdür, Arabalarda keşkeklik,tavuk,eti,hoşaf ekmeklik un,yağ bulunmaktadır.Bu arabayı gören köy halkı bunun zahra götürdüğünü anlar.Cumayı cumartesine bağlayan gece köy halkı düğün evinde eğlence yapar. Bu eğlencede cız oyunu,deve yürüyüşü gibi köçek oyunlar oynanır.Cumartesi ikindiden sonra yapılan oyunları(koşu,at yarışı veya öküz arabasını çekme yarışı) kazanana tavuk verilir. Cumartesiyi pazara bağlayan gece yakın köylerden düğüne gelirler.Onlar da düğüne katılır.Damat evinde kına gecesi olur.Kına yakılır.Pazar sabahı gelin almaya gidilir.Damat sahipleri gelini almak için kapıdaki bahşişçiye uzun uğraşlardan sonra parayı vererek kapıyı açtırır.Gelin evinin önünde karakucak güreşleri yapılır.Güreşler bittikten sonra gelin alınarak damat evinin yolu tutulur.Orada misafirlere yemek verilir.Yemeklerin başlıcası keşkektir.Gelinin eline ibrik verilir,kapının üstüne gelin yağ sürer. Damada evinin önünde damat şerbeti içmediği için yokmu damadın anası,babası,abisi,akrabaları yok mu diye bağrılır.Alınan bahşişten sonra bereket versin diyerek damadın kulağına bağrılır.Bundan sonra damada bir kaşıkla şerbet verilir,sağ ayağının altına döktürülür.Damat takı işleri bittikten sonra bir akrabasının evine sağdıç tarafından götürülür.Damat namazda iken yatağı hazırlayan bayan yatakta bir oğlan çocuğu yuvarlandırılır.Sabahleyin Yatsı namazına topluca oradan gidilir.Namaz bittikten sonra ilahi söylenerek damadın evine gidilir.Evin önünde dua yapılır. Damat kapının önündeki ateşi dağıtarak eve girerken ahali onu yumruklayarak içeri kaçar.İlahi söyleyen ve orada bulunan arkadaşlarına börek ve helva ikram edilir.Pazartesi sabah damat ilahi söylenerek dışarı çıkartılır. Eve ikindiye kadar giremez.İlahi söyleyenlere ve halka birer adet havlu dağıtılır.Pazartesi duvak yapılır.

Köyümüz arazi yönünden çok verimli toprağa sahiptir bir tek eksikliği sulama sistemleri gelişmemiştir .Köyümüzün çok büyük ve çok düz olması nedeniyle her türlü tahıl ve sebze yetiştiriciliği mümkündür.Hayvancılığa elverişlidir. Devletimizin büyükleri mahallesimüze sulama kanalları yaparak toprağımızın verimini artırabilirler.Bu şehirlere göç olayını önlemiş olur,gençlere yeni işler ve iş sahaları açılmış olur.DSİ mühendisleri araziye su verilebileceğini projelerle köy halkına anlatmışlardır.  2000 yılından 2008'e kadar DSİ tarafından araştırma yapılıp sondaj vurulmuştur.Halen mahallesimüz su ihtiyacını 24 saat kesintisiz bu kaynaktan sağlamaktadır.

Samsun iline 54 km, Kavak ilçesine 4 km uzaklıktadır.

Mahallenin iklimi,  Karadeniz iklimi  etki alanı içerisindedir.Kışı sert ve yazı oldukça serindir.Neredeyse yayla seriliği vardır.

www.idrislikoyum.tr.gg

ÖZDEMİR - ÇETİNKAYA- ÖZMUTLU - EMEKSİZ- DEMİR - AÇIK- ÇELİK - KÖKSAL- ANLI - ÇANKAYA- ÖZ - KAYA- DURAN - DENLİ- GÜREL - ALTUNAY- BAŞARAN - BAYRAM- UÇAR - KARADENİZ ESMER -

Mahallenin ekonomisi  tarım  ve  hayvancılığa  dayalıdır.

Mahallede  ilköğretim  okulu vardır. Mahallede,  içme suyu  şebekesi ve  kanalizasyon  şebekesi yapılmıştır.  PTT  şubesi ve PTT acentesi yoktur.  Sağlık ocağı  ve sağlık evi de yoktur. Mahalleye ulaşımı sağlayan yol  asfalt  olup mahallede  elektrik  ve sabit  telefon  vardır.