Eldorado Maden ocağı  ( İngilizce   Eldorado Mine ),  Kanada 'nın  Kuzeybatı Toprakları 'nda  Sahtu Bölgesi 'nin  Büyük Ayı Gölü  kıyısındaki  Port Radium 'da bulunan  maden ocağı .

Sahtu topraklarındaki  uranyum  1930 yılında Gilbert LaBine tarafından keşfedilmiştir. Sonra 1932 yılında  Ontario 'daki  Eldorado Mining and Refining Limited  adlı  madencilik  şirketi tarafından Eldorado Mine adıyla ilk olarak  uraninit  ( pitchblende )  cevherinden   radyum  ayıklayan maden ocağı olarak işletilmeye başlanmıştır.

Manhattan Projesi 'ne Kanada'nın katılımı sırasında  atom bombası  için ihtiyaç duyulan uranyumun buradaki maden ocağından çıkartılmasına karar verilmiş ve kurulan maden ocağında yöredeki Kızılderililerden  Sahtuların   Deline  ( Délı̨ne )  Kızılderili rezervindeki  Sahtugotine ( Sahtúgot’ine  ᓴᑋᕲᒼᑯᑎᑊᓀ) boyundan yetişkin erkekler çalıştırılmıştır. 1940'lı ve 1950'li yıllarda  radyoaktif  bilgilendirme yapılmaksızın ve herhangi bir önlem alınmadan yerli Kızılderililere yıllarca sırtta bez çuvallarla radyoaktif cevher taşıttırılmıştır. Burada çalışan erkeklerin çoğu  radyasyon zehirlenmesi  sonucu ölmüş, yetişkin bir erkek nesli kaybeden köyleri Délı̨ne ise daha sonra «dullar köyü» ( village of widows ) olarak anılmaya başlanmıştır [1] [2] [3] [4] . Radyasyondan dolayı ölenlerin sayısının açıklanması Kanada Kükûmeti tarafından reddedilmiştir [5] . 1999 yılında Peter Blow tarafından yapılan  Village of Widows  adlı belgesel filmde Sahtuların maruz kaldıkları radyoaktif dehşet belgelenmiştir [6] .