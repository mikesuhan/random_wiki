Metin Aktaş  (d. 1956,  Ovacık, Tunceli ), Türk  yazar .

Köyünde okul olmadığı için ilkokulu halasının desteğiyle Ovacık'a bağlı  Adaköy 'de tamamladı. Daha sonra altı yıllık Tunceli Yatılı Lisesi'ni kazandı ve Tunceli Lisesi'nde eğitime başladı. Oradan Hakkari Yatılı Lisesi'ne, daha sonra İzmir Urla Lisesi'ne sürülünce liseyi bitirmeden eğitim hayatını sonlandırdı.

Romanlarında toplumun alt kesimini oluşturan yoksul,  azınlık  inançlarda, kültürlerde, etnisitelerde insanların yaşamlarını, Türkiye'nin yakın tarihinde yaşanmış  trajedileri  anlatan yazarın bugüne kadar yayınlanmış on üç romanı vardır.  Cennetin Ölümü  adlı romanıyla 2003 TUDEM Edebiyat Ödülleri'nde roman dalında mansiyon ödülünü almıştır. [1]