Denis Gilbert Joseph Pietton  (d. 11 Haziran 1956 - ö. 8 Aralık 2015,  Paris ) Fransız diplomat.

Paris Siyasal Bilgiler Enstitüsü  ve Ulusal Doğu Medeniyetleri ve Dilleri Enstitüsü mezunudur. 1980 yılında açılan sınavı kazanarak Dışişleri Bakanlığı'na girmiş, çeşitli görevlerde bulunmuştur. 1990-1992 yılları arasında İşbirliği Bakanı  Edwige Avice 'in teknik danışmanı, kabine direktör yardımcısı ve yetkili danışmanı olarak görev yapmış, 1992-1994 yıllarında Miami Başkonsolosu, 1997-1999 yıllarında Dışişleri Bakanı  Hubert Védrine 'in kabine direktör yardımcısı, 1999-2002 yıllarında Kudüs Başkonsolosu, 2006-2009 yıllarında Güney Afrika Büyükelçisi, 2009-2012 yıllarında Lübnan Büyükelçisi olmuş, 2012-2013 yıllarında Dışişleri Bakanı  Laurent Fabius 'ün kabine direktörü olmuş, 2013-2015 yıllarında Brezilya büyükelçisi olarak görev yapmış, Mayıs 2015'te  Institut français 'nin başkanı olarak atanmış, Aralık 2015'te kanser nedeniyle ölmüştür. İngilizce ve Arapça bilmekteydi.