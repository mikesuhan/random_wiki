Adila Sedraïa  bilinen adıyla  Indila , (26 Haziran 1984,  Paris ) [1] ,  Fransız  şarkıcı ve söz yazarı.

24 Şubat 2014'te yayımlanan Mini World albümündeki " Dernière Danse " şarkısı ile  Fransa 'da en iyi on single listesinde ikinci sırada yer aldı. [2]

Adila Sedraïa 26 Haziran 1984 tarihinde  Paris 'te doğdu. Müzik kariyerine başlamadan önce Paris'in bir kasabası olan Rugnis'de turist rehberi olarak çalıştı.

Sedraia; Fransız  Le Parisien  gazetesine verdiği bir röportajda, " Indila " adının kendisinin göbek adı olduğunu ve Hint kökenli bir kelime olduğunu belirtti. Turist rehberi olarak çalıştığı dönemde şarkı söylemeyi çok sevdiğini fakat müzikle uğraşmak için fırsat bulamadığını ifade etti. Bunun yanında, babasının  Cezayir  asıllı, annesinin ise  Hindistan ,  Kamboçya  ve  Mısır  kökenli olduğunu ifade etti. [3]

Etkilendiği isimler arasında,  Michael Jackson ,  Concha Buika , Ismaël Lô,  Jacques Brel , ve  Hint  şarkıcı Lata Mangeshkar bulunmaktadır. Indila, kendisini "Dünya'nın bir çocuğu" olarak tanımladığını ve şarkılarını  Fransızca ,  İngilizce  ve bazen de  Hintçe  söylediğini belirtmiştir. [4]

2007 yılından beri prodüktör ve şarkı sözü yazarı  Pascal Boniani Koeu  ya da bilinen adıyla  DJ Skalp  ile evlidir. [5]