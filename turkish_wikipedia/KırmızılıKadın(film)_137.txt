Kırmızılı Kadın   1984   ABD  yapımı romantik komedi filmidir. Özgün adı  The Woman in Red  olan film  Şubat   1988 'de  Türkiye 'de sinemalarda gösterilmiştir. [1]

Senaryosunu  Jean-Loup Dabadie  ve  Yves Robert 'in birlikte yazdıkları filmin yönetmeni ve baş rol oyuncusu  Gene Wilder 'dır. Diğer önemli rollerde  Charles Grodin ,  Joseph Bologna  ve  Kelly LeBrock  oynamışlardır.

"Kırmızılı Kadın",  Yves Robert 'ın yönettiği  1976  tarihli  Fransız  filmi  Un éléphant ça trompe énormément  ( Damdaki Çapkın )'ın yeniden çevrimidir. O filmde  Jean Rochefort  başroldeydi. Türkiye'de ise  1985  yılında  Ertem Eğilmez  aynı filmi  Aşık Oldum  adıyla yeniden çekmişti.  Şener Şen  ve  Şehnaz Dilan , Gene Wilder ve Kelly LeBrock'un rollerini oynamışlardı.

Filmde yorumladığı  I Just Called to Say I Love You  adlı şarkı,  Stevie Wonder 'a  1985  yılında  En İyi Orijinal Şarkı Akademi Ödülü 'nü ve yine aynı dalda  Altın Küre  ödülünü kazandırmıştı. [2]

Teddy Pierce ( Gene Wilder ) iyi bir işi, iyi bir eşi, arkadaşları ve çocukları olan mutlu orta yaşlı bir iş adamdır. Görünüşte hayatta istenebilecek her şeye sahiptir. Ancak bir gün kırmızı elbiseler içinde muhteşem bir kadına rastlar ( Kelly LeBrock ), artık hayatı eskisi gibi olmayacaktır.

Bir havalandırma ızgarasının üzerinde dururken kırmızı elbisesinin etekleri, tıpkı  Marilyn Monroe 'nun  The Seven Year Itch  (Yaz Bekârı) filmindeki ünlü sahnede olduğu gibi alttan gelen hava akımının etkisiyle havalanan bu muhteşem kadını görür görmez Teddy'nin aklı başından gider. Karısıyla olan mutlu ilişkisini riske atmak pahasına da olsa, kendisine karşı pek de ilgisiz olmayan bu kırmızılı kadınla yatmak için yanar tutuşur. Amacına erişmesinde kendisine iş yerinden üç samimi arkadaşı yardımcı olmaya çalışırlar. Ancak bu gizemli kadınla buluşma gayretleri her seferinde bir şanssızlık sonucunda sekteye uğrar.