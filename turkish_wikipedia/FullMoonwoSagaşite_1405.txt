Full Moon wo Sagashite   ( 満月をさがして ,   Furu Mūn wo Sagashite ? , Dolunay için Arayış) , çoğu kez  Full Moon (Dolunay)  şeklinde kısaltılır, Arina Tanemura tarafından çizilen bir  Japon   shoujo   anime  ve  mangasıdır . Tam ismi  ABD ’de sadece manga kapağında kullanılmasına rağmen,  Japonya ’da her zaman kullanılır.

İlk olarak  Ribon  (kızlar için olan bir  Japon  dergisi)’da yayınlandı ve 2004’te sonlandı. Toplam yedi cilt mangası ve bir de resim kitabı (artbook) var. Mangası  VIZ Media  tarafından Tomo Kimura’nın çevirmesiyle  İngilizce  basıldı. Manganın popülarite kazanmaya başlamasıyla beraber, hikâyenin animesi, eş zamanlı olarak yapıldı ve mangasından önce sonlandı.

Full Moon wo Sagashite  12 yaşındaki  Mitsuki Kouyama ’nın öyküsüne odaklanır. Mitsuki, bir gün bir pop idolü olma hayali kuran, şarkı söylemeye yetenekli bir kızdır fakat  gırtlak   kanseridir . Hastalığı tedavi edilebilir ama sonucunda  ses tellerinin  alınması neredeyse kaçınılmazdır. Dizinin başında sadece Mitsuki’nin görebildiği ve iki kişilik takımlarına  Negi Ramen  (Spring Onion Noodles, Soğanlı Şehriye Çorbası) ismini takan  şinigamiler   Takuto  ve  Meroko  ile karşılaşır. Bu şinigamiler ona, kazara, yaşamak için bir yılı kaldığını söylerler. Mitsuki, şarkıcı olma hayaline ulaşmak için çok az bir zamanının kaldığını farkına varır ve hemen yola koyulur. Fakat şarkıcı olabilecek kadar büyük görünmemektedir. Böylece şinigamilerden biriyle, Takuto ile bir anlaşma yapar:

Takuto onu 16 yaşında bir kıza dönüştürecek; boğazı da sağlıklı olacak ve zorluk çekmeden şarkı söyleyebilecektir. Eğer yarışmada seçilmezse bir daha böyle bir işe kalkışmayacaktır.

Yarışmayı kazanır ve 16 yaşındaki Mitsuki, –tanınmamak için-  Furu Muun  (Full Moon, Dolunay) sahne adıyla kariyerine başlar.

Mitsuki  şinigamilerin  gelişinden iki yıl önce, 10 yaşındayken, şarkıcı olmaya karar vermişti.  Yetimhanede  tanıştığı  Eichi Sakurai  (16) ile birbirlerine, “ikimiz de hayallerimizi gerçekleştireceğiz” diye söz vermişlerdi. Eichi  gökbilimci , Mitsuki de şarkıcı olmak istiyordu. Kısa süre sonra Eichi evlat edinildi ve Mitsuki ona duygularını açılayamadan  Amerika ’ya göç etti. Ve şimdi ölüme mahkûm olduğu için bir an önce hayalini gerçekleştirip ölmeden tekrar Eichi ile buluşmak istiyordu. Mitsuki umuyordu ki; bir Eichi onun şarkılarını duyacak ve ona dönecek böylece hep birlikte olacaklar.

Yarışmadan kısa bir süre sonra anime ve manganın konuları birbirinden ayrılır. Birkaç ortak nokta dışında, olayların gelişimleri açısından birbirlerinden oldukça farklıdırlar. Animeden farklı olarak mangadaki bazı karakterlerin geçmişleri ve kişilikleri farklı verilmiştir

Karakterler, isim soyisim şeklinde ve alfabetik sırayla verilmiştir.