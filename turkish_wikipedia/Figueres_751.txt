Figueres  ( Katalanca söyleyişi:  [fiˈɣeɾəs] ,  İspanyolca :  Figueras ),  Alt Empordà  bölgesinin başkentidir.  İspanya 'nın  Katalonya  özerk bölgesindeki  Girona iline  bağlıdır.

Figueres,  Salvador Dali 'nin doğduğu şehirdir.  Teatre-Museu Dalí 'ye ev sahipliği yapmaktadır. Müze, Dali tarafından tasarlanmıştır ve günümüzde turistik bir mekandır. Şehir aynı zamanda makine gücüyle çalışan ilk denizaltının mucidi  Narcís Monturiol i Estarriol 'un doğum yeridir. 1990-2000 yılları arasında üne kavuşan İspanyol şarkıcı  Mónica Naranjo  da yine Figueres doğumludur.

Şehrin adı  Vizigot  kökenli,  Ficaris  kelimesinden gelmektedir. Şehre 1267 yılında Kral  Jaime I  tarafından imtiyazlar tanınmıştır ancak dört yıl sonra Empúries Kontu tarafından şehir yakılmıştır.

Şehir  İspanya İç Savaşı  boyunca cumhuriyetçi hükumete sadık kaldı ve birçok kez isyancıların bombalı saldırlarına maruz kaldı. Figueres 1950'lilerin başın yeniden yapılanmaya başladı. Ekonomisi turizme dayalı olarak gelişti.

Rambla merkezindeki sürrealist Dali çalışması