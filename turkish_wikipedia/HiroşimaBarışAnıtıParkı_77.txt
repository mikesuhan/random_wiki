Koordinatlar :  34°23′34″K   132°27′09″D ﻿ / ﻿ 34.392728°K 132.452374°D ﻿ /  34.392728; 132.452374

Hiroşima Barış Anıtı Parkı   ( 広島平和記念公園 ,   Hiroshima heiwa kinen kōen ? )   Hiroşima ,  Japonya 'da bulunan büyük parklardan biridir. Park, dünya üzerinde  nükleer saldırıya  ( 6 Ağustos   1945 ) uğrayan ilk kent olan Hiroşima'ya adanmıştır. Saldırının neden olduğu can kaybı 1945 sonu itibarıyla 140.000'dir. [1]

Hiroşima Barış Anıtı Parkı'nın kurulduğu yer bir zamanlar kentin kalbi durumundaydı. Patlamanın ardından meydana gelen alan üzerine kurulan park günümüzde birçok anıt, müze ve konferans salonuna ev sahipliği yapmaktadır. Hiroşima Belediyesi tarafından yürütülen 6 Ağustos Barış Anıtı Töreni de bu parkta yapılmaktadır. [2]  Barış Anıtı Parkı'nın üstlendiği yükümlülük yalnızca kurbanları anmak değil, aynı zamanda nükleer kabusları anımsatmak ve dünya barışını savunmaktır. [3]

Atom Bombası Kubbesi  eski Endüstri Tanıtım Salonu'nun kalıntılarına verilen addır.  Hiroşima'ya atılan nükleer bombanın  patladığı yere en yakın yapı olan salon, patlamanın ardından olduğu gibi bırakılmıştır. Kutsal bir yapı olarak görülen Atom Bombası Kubbesi, Barış Anıtı Parkı merkez  anıt mezarının  uzak köşesinde bulunmaktadır. Kubbe, resmi olarak Japon ulusu ve tüm insanlığın ortak belleğini simgeleyen bir alan olarak tanımlanmaktadır. [2]  Yapı,  UNESCO   Dünya Mirasları 'ndan biridir. [4]

Çocuk Barış Anıtı  bombalama sonucu yaşamını yitiren tüm çocukların anısına adanmış olan bir heykeldir. Kollarını iki yana açmış olan ve başında  kâğıttan yapılmış turna kuşu maketi  bulunan bir kız çocuğunu simgeleyen heykel, bombanın çevreye savurduğu yayınım nedeniyle yaşamını yitiren  Sadako Sasaki   ( 佐々木禎子 ,   Sasaki Sadako ? ) 'nin gerçek yaşamöyküsünü yansıtmaktadır. Bu çocuk 1000 turna kuşu maketi yapmayı başardığında iyileşeceğine inanmaktadır. Bu yüzden tüm dünya çocukları kâğıttan turna kuşu maketleri yapmakta ve bunları Hiroşima'ya göndermekte, bu maketler heykelin hemen yanında sergilenmektedir. [5]

Atom Bombası Anıtı Tepeciği bombalama sonucu yaşamını yitiren 70.000'i aşkın insanın küllerinin saklandığı, üzeri çimenle kaplı bir tümsektir. [5]

Saldırı sırasında onbinlerce  Korelinin  Hiroşima'da bulunduğu söylenmektedir. Anıtın üzerinde  "Ölülerin ruhları kaplumbağa sırtında cennete doğru yol alır"  yazısı bulunmaktadır. [5]

Kayıtlara göre, patlama sonucunda yaşamını yitiren ve öldürücü yayınıma maruz kalan 350.000-400.000 kişiden en az 45.000'i Korelidir. Hiroşima ve Nagasaki'den sağ çıkan yaklaşık 300.000 kişi Kore'nin bağımsızlığa kavuşmasından sonra ülkelerine dönmüştür ancak bu kişilerin ancak yarısının Kore Cumhuriyeti'nde yaşadığı bilinmektedir. Farklı kaynaklar ölü Koreli sayısını 5000 ile 50.000 arasında göstermektedir. Bunun temel nedeni, ırk ve etnik köken bakımından azınlık olarak sayılan kişilerin göz ardı edilmiş olmasıdır. Kore ulusal simgeleriyle süslenmiş olan anıt Japon sömürgeciliği, savaş ve atom bombası gibi güçlüklerin altından kalkan Korelilerin yengisini temsil etmektedir. Anıt, Kore Cumhuriyeti'nin onur ve görkemini yansıtan ulusalcı bir simge olarak görülmektedir. [2]

Anıt, dikildiği yer konusunda tartışmaya neden olmuştur. Irmağın diğer yakasına [6]  yapılan anıt Temmuz 1999'da park içine taşınmıştır.

Parkın ortasında, üzerinde saldırı sonucu yaşamını yitiren tüm kişilerin adlarının bulunduğu bir  anıt mezar  olan eyer biçimli bir anıt yer almaktadır. Anıtın üzerinde "Rahat uyuyun çünkü hata yinelenmeyecek" yazısı bulunmaktadır. Anıtın konumu Barış Meşalesi ve Atom Bombası Kubbesi'nin görülmesine olanak tanımaktadır. 6 Ağustos 1952'de yapılan Ana Anıt Mezar açık alan üzerine kurulmuş ilk anıtlardan biridir. Şinto biçemine göre tasarlanan [ kaynak belirtilmeli ]  anıtın yay biçimi, atom bombası kurbanlarının ruhlarını koruyan bir sığınağı temsil etmektedir. [3]

Hiroşima saldırısında yaşamını yitirenlere adanan bir diğer anıt olan Barış Meşalesi ilk kez tutuşturulduğu  1964  yılından bu yana yanmaktadır. Meşale tüm nükleer bombalar yok edilinceye ve dünya nükleer silah tehditlerinden kurtuluncaya dek yanmayı sürdürecektir. [5]

Barış Çanı Atom Bombası Çocuk Anıtı'nın yanında bulunmakta ve ucu açık bir yapının içinde yer alan büyük bir Japon çanını kapsamaktadır. Ziyaretçiler, çanı dünya barışı için çalmakta ve çanın yüksek tonlu ezgisi Barış Parkı'nın her köşesinde yankılanmaktadır. [ kaynak belirtilmeli ]

Çan üzerinde yer alan ve "kendini tanı" anlamına gelen yazılar  Yunanca  (γνῶθι σεαυτόν),  Japonca  ve  Sanskritçedir . 20 Eylül 1964 tarihinde açılan çanın tabanı dünya eşlemiyle kaplıdır. Çanın en beğenilen yeri kuşkusuz Masahiko Katori (1899-1988) tarafından tasarlanmış olan atom simgesidir. Yunan Büyükelçiliği, çanı Barış Parkı'na bağışlamış ve  Sokrat 'ın en ünlü sözünü yapı üzerine kazımıştır. Sanskritçe metin bir Hint elçi tarafından, Japonca metin ise bir öğretim üyesi tarafından çevrilmiştir. [ kaynak belirtilmeli ]

Hiroşima Ulusal Barış Anıtı Salonu  Japon ulusal hükümetinin atom bombası saldırısı kurbanlarının anımsanmasına yönelik bir girişimidir. Japonya'nın kalıcı barış isteğini de ortaya koyan yapıda birkaç gösterge bulunmaktadır. Çatıda, girişin yakınında (müze zemin düzeyinin altındadır) 8:15'te (bombanın patlama zamanı) durdurulmuş bir saat göze çarpmaktadır. Müzede ayrıca bir seminer odası, kütüphane, gösteri alanı ve kurbanlara ilişkin bilgilerin bulunduğu bir bölüm yer almaktadır. Yapının en ilgi çekici yeri kuşkusuz Anma Salonu'dur. Salonun duvarları Hiroşima kentinin, 1945 yılı sonu itibarıyla yaşamını yitiren kişi sayısı olan 145.000 karo kullanılarak yapılan 360 derecelik görünümüyle kaplıdır.

Hiroşima Barış Anıtı Müzesi , ziyaretçileri bombalı saldırı konusunda bilgilendiren ana yerdir. Müze; savaşa giden süreç, Hiroşima'nın savaştaki rolü, bombalı saldırı anı ve etkilerine ilişkin bilgilerle saldırının hemen ardından çekilmiş fotoğrafları içermektedir. Ana Anıt Mezar, Barış Meşalesi ve Atom Bombası Kubbesi'nin fotoğrafları da müzede yer almaktadır. [ kaynak belirtilmeli ]

49 dilde "barış" sözcüğüyle kaplı altı kapıdan oluşan bu anıt, parka yeni eklenmiştir. Kapılar 5 metre yüksekliğinde ve 2 metre genişliğindedir.

Hiroşima kenti her yılın  6 Ağustosunda   Hiroşima Barış Anıtı Töreni 'ne ev sahipliği yaparak atom bombası saldırısında ölenleri anmakta ve kalıcı dünya barışı için dua etmektedir. Tören, saldırıda yaşamını yitiren kişilerin yakınlarına eşlik eden yurttaşlarla birlikte Ana Anıt Mezar'ın önünde gerçekleştirilmektedir. [ kaynak belirtilmeli ]