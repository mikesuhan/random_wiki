Turgutalp ,  Bursa  ilinin  İnegöl  ilçesine bağlı bir  mahalledir .

Turgutalp mahallesi inegöl'ün güneyinde ve Uludağ'ın kuzey cephesinde orta bölümde yer alır.Arazisi çok engebelidir.İnegöl İnegöl ovasına inen akarsular kuzey güney doğrultusunda derin vadiler oluşturmuştur.Bitki örtüsü ve akarsuları itibarıyla yöre çok zengindir.Başta kestane ve ceviz olmak üzere her çeşit meyve ağacı bulunmaktadır.Bu itibarla halkın geçim kaynağı meyveciliktir.Yakın çevresinde Kayapınar,Sule,Elma çayırı,Fevziye ve çiftlik köyleri yer alır.İnegöl e uzaklığı 15 Km dir.Turgutalp mahallesi yerli köylerindendir.Kuruluşu Osmanlı devletinin kuruluşuna kadar uzanır.Köy adını Osman Gazi adına İnegöl'ü fetheden Turgut Alp'ten almıştır. Turgut Alp İnegöl'ü 13. Yüzyılın sonlarında fetheden kişidir. Köy de bu tarihlerde kurulmuştur. 15. Yüzyıl kayıtlarında Genci ismiyle geçer.Genci İran - Azerbaycan da bir şehir ismidir.Daha sonraki devirlerde bu isim yerine köy IŞIK adını almıştır.Ancak bu isim köy halkı tarafından benimsenmemiş ve genci adı kullanılmaya tekrar başlanmıştır.Son olarak köy heyetının gündeme getirmesiyle Köy de türbesi bulunan Turgutalp Bey'in ismi verilmiştir.Osmanlı geleneği gereği Turgutalp bey e dirlik olarak verilen köy statejik olarak iyi bir yerde olduğundan komutan buraya yerleşmiş ve ikamet yeri olarak kullanmıştır.Köy halkı halen Turgut Alp Bey'e derin bir bağlılık hissetmektedir.(kaynak:COĞRAFYADAN VATANA İNEGÖL VE ALPERENLER)

Bursa iline 57 km, İnegöl ilçesine 15 km uzaklıktadır.Akdere ve Ulupınar derelerinin arasında yer alır.Arazi yapısı eğimli olup Uludağ eteklerinde iki tarafı vadi olan bir konumdadır.

Mahallede,taşımalı eğitimden yararlanılmaktadır. Mahallenin  içme suyu  şebekesi ,  kanalizasyon  şebekesi vardır.  PTT  şubesi ve PTT acentesi yoktur.  Sağlık ocağı  ve sağlık evi yoktur.Dönem dönem halk eğitim merkezine bağlı beceri kursları düzenlenmektedir. Mahalleye ulaşımı sağlayan yol  asfalt  olup mahallede  elektrik  ve sabit  telefon  vardır.