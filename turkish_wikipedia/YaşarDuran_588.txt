Yaşar Duran  (d. 7 Haziran 1955,  Nevşehir ),  Türk  eski millî  futbolcu ,  teknik direktör . Özellikle  1986 FIFA Dünya Kupası  elemelerinde  İngiltere  ile oynanan ve 8-0 gibi bir tarihi farkla kaybedilen karşılasmayla hatırlanır. Bu karşılaşmadan sonra  Kova Yaşar  lakabıyla anılmaya başlamıştır.

Futbola Ankara Altındağspor'da başladı ve burada alt kademe liglerde oynadıktan sonra  Süper Lig  ekiplerinden  Gaziantepspor 'a transfer oldu. Gaziantepspor'da uyum sorunu yaşamadan kısa sürede birinci kaleci olarak görev almaya başladı. Gösterdiği performansla  Türkiye Millî Takıma  seçilmeyi başardı ve büyük takımların transfer listesine girmeyi başardı. Neticesinde 1981-82 sezonunun başında  Fenerbahçe 'ye transfer oldu. 7 yıl kaleci olarak giydiği Fenerbahçe formasıyla, 2  Lig  (1983,1985) ve 1  Türkiye Kupası  (1983) şampiyonluğu yaşadı. Daha sonra  Malatyaspor 'a transfer olur ve  1986-87  sezonunda Lige büyük bir bütçeyle iddia giren  Malatyaspor 'a transfer olmuştur. Malatyaspor'da dört sezon boyunca  Oktay Çevik ,  Feridun Özütok ,  Levent Numanoğlu ,  Zeynel Limoncu ,  Feyzullah Küçük  ve  Ünal Karaman  gibi futbolcularla beraber oynayip iki sezonda da sezonu hep üst sıralarda bitirip o zamana göre büyük bir başarı elde etmiştir. Malatyasporun tarihinde en iyi sezonunu  1987-88  sezonunda geçirmiştir ve ligi üçüncü sırada bitirmeyi başarmıştır. Malatyaspor'da takım dağılma ve yeni yapılanma asamasına girdiğinden 1988-89 sezonun başında  Sarıyer 'e transfer olur. Burada iki sezon görev aldıktan sonra tekrar bir sezonluğuna  Fenerbahçe 'de oynar. Ardından iki sezon  Gaziantepspor 'da forma giydikten sonra 1992-93 sezonun sonunda etkin futbola veda eder.

Yaşar Duran özellikle  1986 FIFA Dünya Kupası  elemelerinde  İngiltere  ile oynanan ve 8-0 gibi bir tarihi farkla kaybedilen karşılasmayla hatırlanır. [1]  Takım olarak hayalkırıklığı yaratan millî takımda haksiz yere tek suçlu olarak gösterilir ve uzun süre medya ve kamuoyunun diline düşer. Karıyeri boyunca büyük başarılara imza atsa da yine de İngiltere karşılaşmasıyla anılır.

26 kez  Türkiye Millî Takıma  çağrılan  Yaşar Duran , 15 kez  Türkiye Millî Takım  formasını giymiştir. [2]

Futbola vedasından sonra antrenörlük yapmaya karar verdi ve ilk antrenörlük deneyimini 1994 yılında  Aydınspor 'da yardımcı antrenör olarak edindi. Daha sonra birçok ekipte yardımcı antrenör ve kaleci antrenörü olarak görev aldı. 1998-99 sezonunda geçiçi teknik direktörle yollarını ayıran  Elazığspor 'da teknik direktör olarak görev aldı. Genelde  Samet Aybaba  ile beraber çalışır.