Luc Frieden  (d. 16 Eylül 1963, Esch-sur-Alzette) Lüksemburglu siyasetçi, eski bakan.

Lüksemburg'da hukuk eğitimi almış, Paris I-Pantheon-Sorbonne Üniversitesi'nde hukuk alanında 1986 yılında yüksek lisans yapmış,  Cambridge Üniversitesi 'nde 1987 yılında Karşılaştırmalı Hukuk ve Hukuk Felsefesi alanında yüksek lisans ve  Harvard Üniversitesi 'nde 1988'de yüksek lisans eğitimini almıştır.

1989'da Lüksemburg barosuna kayıtlı avukat olarak görev yapmaya başlamıştır. Gelecekte Lüksemburg Üniversitesi adını alan kurumda hukuk dersleri vermiştir. RTL Lüksemburg Radyosu'nda yayınlanan hukuki ve uluslararası siyasi konulara dair programlara katılmıştır.

1994'te  Hristiyan Sosyal Halk Partisi 'nden milletvekili seçilmiştir. 1998 yılında Adalet, Bütçe ve Parlamento ile İlişkiler Bakanı olarak atanmış, 1999-2009 yılları arasında ise Adalet, Bütçe ve Hazine Bakanı olmuştur ayrıca 2004-2006 yılları arasında ise Savunma Bakanlığı ve 2009-2013 yılları arasında Maliye Bakanlığı görevini yürütmüştür.

Siyasetten ayrıldıktan sonra  Deutsche Bank 'a katılarak başkan yardımcısı olmuştur. Mart 2015 tarihi itibarıyla Deutsche Bank Lüksemburg Denetim Kurulu başkanı olmuştur.

Evli ve 2 çocuk babasıdır.