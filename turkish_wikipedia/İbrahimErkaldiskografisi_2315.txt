Türk müzisyen  İbrahim Erkal 'ın diskografisidir. 1984 yılında, İbrahim Güzelses adıyla ilk albümünü çıkarmıştır. Fakat olumlu tepkiler alamamıştır. 1994 yılında kendi adıyla çıkardığı ilk albümü  Tutku 'yu yayınladı. 150 bin kadar satan albüm İbrahim Erkal'ın adını duyurmayı başardı. Albümden sadece albümle aynı adı taşıyan " Tutku " isimli parça yayınlandı. 1994 yılında  Galatasaray  için altı parçadan oluşan  Ölümüne Cim Bom  albümünü çıkardı. İlk albümünün olumlu sonuçlar almasından hemen sonra ikinci albümünün kayıtlarına başladı. 8 Mart 1995 tarihinde  Sıra Bende/Aklımdasın  adlı ikinci albümünü yayınladı. İkinci albümü ilk albümünden daha çok getirmeyi başardı ve daha fazla sattı. Albümdeki, " İnsafsız " adlı parçasıyla döneme damgasını vurdu. Hızla yükselişe geçtiği bu dönemde üçüncü albümünün kayıtlarına başladı. 1996 yılının yaz aylarında  Gönlünüze Talibim  adlı üçüncü albümünü yayınladı. Albümden ilk olarak " Unutmayacağım " adlı parça yayınlandı. Şarkı bir anda yükselişe geçti ve dinleyiciler tarından olumlu tepkiler aldı. Ardından " Canısı " adlı ikinci parça yayınlandı. Şarkı yayınlandığı anda listeleri alt-üst etti. Listelerde bir numaraya kadar yükseldi ve bir anda tüm ülkeyi sardı. Herkes tarafından söylenen parça albümün satışlarında patlama yaratmıştır. Albümden daha sonra " Erzurum'a Gel " adlı türkü yayınladı ve büyük derecede olumlu tepkiler aldı. Dönemin en popüler türküsü olmuştur. Albümden son olarak " Yalnızım " adlı parçayı yayınladı ve diğer parçalar kadar çok dinlendi. Albümün büyük başarısından sonra  3. Kral TV Video Müzik Ödülleri 'ne dört ayrı kategoride aday oldu. Törende  En İyi Arabesk-Fantezi Erkek  ve  En İyi Şarkı Sözü  dalında iki ödülü kazandı.  Mustafa Sandal  ile birlikte ödül gecesine damga vurdular. Törende en çok ödül alan ikinci sanatçı oldu. Albüm, 1.4 milyon satarak yılın en çok satan albümleri arasında yer almıştır. [1]  Bu büyük başarısının ardından sonra 1998 yılında,  Sırılsıklam  adlı dördüncü albümünü yayınladı. Albüm büyük bir çıkış yaptı. Albümden ilk olarak " Sen Aldırma " adlı parça yayınlandı ve listelere girmeyi başardı. 2.2 milyon satarak 1998 yılının en çok satan albümü oldu. [2]

2000 yılının başında  De Get Yalan Dünya  albümünü çıkardı. Albümle aynı adı taşıyan parça " De Get Yalan Dünya " döneme damgasını vurdu. İbrahim Erkal'ın bir milyon tirajını aşan son albümüdür. 2001 yılının baharında  Su Gibi  adlı altıncı albümünü yayınladı. Albümün çıkış parçası " Aşkından Yanayım Mı (Gönül) " dönemin en çok dinlenen ve iz bırakan parçası olmuştur. Ardından, 2002 yılında  Aşknâme  albümünü yayınladı. Albümde dikkat çeken ve en beğenilen parça " Sevme " oldu. Daha sonra  Gönül Limanı  (2004),  Yüreğinden Öpüyorum/Gülüm  (2006) albümlerini yayınladı ve on iki yıllık plak şirketi  Ulus Müzik 'ten ayrıldı. 2008 yılında  Aranağme  ve üç yıl sonra  Burnumda Tütüyorsun  albümünü yayınladı. Albümleri diğer albümlerine göre fazla olumlu sonuçlar almadı. 2015 yılında,  Nefes 1  adlı on ikinci albümünü yayınladı. Bu albümle eski etkisini tekrar ortaya koymuştur.