Gioacchino Rossini , (d. 29 Şubat 1792,  Pesaro ,  İtalya  - ö. 13 Kasım 1868,  Paris ).  İtalyan   opera  bestecisi. "Mösyö Kreşendo" takma adı ile anılır.

İtalya’nın doğu kıyısında Pesaro adlı küçük bir kasabada dünyaya geldi. Annesi opera şarkıcısı idi, babası ise  korno  çalardı. Çocukken şarkı söylemeye,  viyolonsel  ve korno çalmaya başladı. 15 yaşına geldiğinde bir müzik okuluna yazıldı ve beste yapmayı öğrendi.

İlk operası  Evlilik Sözleşmesi (La Cambiale di Matrimonio)  18 yaşında  Venedik ’te sahnelendi, dördüncü eseri ciddi opera  Tancredi  ve beşinci eseri komik opera  Cezayir'de İtalyan Kız (L'Italiana in Algeri)  operaları ile ün kazandı. Başyapıtı  Sevil Berberi (Il Barbiere di Siviglia)  operasını ise 24 yaşında iken  Roma ’da sahneledi.  Sindrella  masalından esinlenen  Külkedisi (La Cenerentola)  operasını da aynı yıl ( 1816 ’da) yazdı. 18 – 37 yaşları arasıda 39 opera besteledi. Son operası uvertürü, fırtına sahnesi ve bale müziği ile ünlenen  Guillaume Tell  idi. 37 yaşında opera bestelemeyi bıraktı. Yaşadığı dönemde çok popüler bir besteci idi. Eserlerinin bir kısmı bugün de sıklıkla sahnelenir.

Napoli 'deki San Carlo Tiyatrosu,  Paris ’teki İtalyan Operası gibi birkaç yerin müzik direktörlüğünü yürüttü.  1830 Fransız Devrimi 'nden önce Kral  X. Charles 'ın bestecisi olarak çalıştı.

Rossini iki defa evlendi.  1822 'de evlendiği eşi  Isabella Colbran , eserlerinin pek çoğunda baş rol oynayan bir opera sanatçısı idi. İlk eşinin ölümü üzerine  1846 ’da opera şarkıcısı  Olympe Pélissier  ile evlendi. Rossini,  1824 - 1836  yılları arasında yaşadığı  Fransa ’ya  1855 ’te geri döndü ve yerleşti. Evi sanatçıların buluşma noktası haline geldi. Bu dönemde "yaşlılık günahları" diye adlandırdığı besteler yapıp kendi salonunda seslendirdi.  13 Kasım   1868 ’de hayatını kaybetti.

Rossini başarıyı komik operalarıyla yakalamıştı. En önemli eserleri olarak  Guillaume Tell ,  Tancredi , ve  Semiramide  kabul edilir.  Otello ,  Verdi ’nin başyapıtı olmasına karşın, Rossini’nin  Otello ’su da dinlemeye değerdir. Gençliğinde bestelediği yaylı çalgılar sonatları onun  Haydn  ve  Mozart  gibi klasik dönem bestecilerinin eserlerini derinlemesine incelediğini gösterir.

Evlilik senedi (La cambiale di matrimonio)  (1810) •   L'equivoco stravagante'  (1811) •   L'inganno felice  (1812) •   Ciro in Babilonia  (1812) •   İpek Merdiven (La scala di seta)  (1812) •   Demetrio e Polibio  (1812) •   La pietra del paragone  (1812) •   L'occasione fa il ladro  (1812) •   Bay Bruskino (Il signor Bruschino)  (1813) •   Tancredi  (1813) •   Cezayir'de İtalyan kız (L'italiana in Algeri)  (1813) •   Aureliano in Palmira  (1813) •   İtalya'da bir Türk (Il turco in Italia)  (1814) •   Sigismondo  (1814) •   Elizabet, İngiltere kraliçesi (Elisabetta, regina d'Inghilterra)  (1814) •   Torvaldo e Dorliska  (1815) •   Sevil Berberi (Il barbiere di Siviglia)  (1816) •   La gazzetta  (1816) •   Otello (Rossini)  (1816) •   Külkedisi (La Cenerentola)  (1817) •   Hırsız saksağan (La gazza ladra)  (1817) •   Armida  (1817) •   Adelaide di Borgogna  (1817) •   Musa Mısır'da (Mosè in Egitto)  (1818) •   Ricciardo e Zoraide  (1818) •   Adina  (1818) •   Ermione  (1819) •   Eduardo ve Cristina  (1819) •   Gölün Hanımı (La donna del lago)  (1819) •   Bianca e Falliero  (1819) •   II. Mehmet (Maometto II)  (1820) •   Matilde di Shabran'  (1821) •   Zelmira  (1822) •   Semiramis  (1823) •   Reims'e Seyahat (Il viaggio a Reims)  (1825) •   Korint kuşatması (Le siège de Corinthe)  (1826) •   Ivanhoé  (1826) •   Musa ve Firavun (Moïse et Pharaon)  (1827) •   Ory Kontu (Le comte Ory)  (1828) •