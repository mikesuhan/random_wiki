Sihirbaz ,  Burcu Güneş 'in 5 Ağustos 2009'da  Seyhan Müzik 'ten çıkmış olan beşinci stüdyo albümüdür.

Albümde  Can Yücel ,  Fuat Güner ,  Selami Şahin ,  Aysel Gürel  gibi isimlerin eserlerini yorumlamıştır. 2'si remix, toplam 12 şarkı bulunan albümde 8 şarkının bestesi kendisine aittir. Şarkıların aranjelerini  Tufan Taş ,  Mustafa Ceceli ,  Erhan Bayrak ,  Artun Sürmeli  ve  Semih Tuncer  yapmıştır. "Ateş ve Suyun Aşkı" adlı şarkıda  MFÖ 'nün solistlerinden Fuat Güner'le düet yapmıştır. Albüm  PAL FM 'in  Çırağan Sarayı 'nda düzenlediği ödül töreninde "Yılın En İyi Albümü" seçilerek ödül almıştır. 16 Kadın Söylüyor (2010) adlı compilation albümde " Gözlerinde Bıraktım Aşkı " adlı şarkısı ile yer almıştır. Albümün satış miktarı ise 55.000 olarak belirtilmektedir.

Albümün çıkış şarkısı "Gözlerinde Bıraktım Aşkı" albüm çıkmadan önce ilk kez sanatçının resmî internet sitesinde yayınlanmıştır. Albüm çıkış tarihinden 3 ay sonra  Kubilay Kasap  yönetmenliğinde klibi çekilmiştir. Klibin geç çekilmesine karşın, büyük beğeni toplayarak birçok radyo listesinde haftalarca 1 numarada kalmıştır. Albümde birçok şarkının radyolarda istek almasına rağmen başka bir video klip çalışması gerçekleşmemiştir.