Kuzey Kıbrıs Türk Cumhuriyeti 'nin idari yapılanması , iki seviyeli bir sistemden oluşur. Birinci seviyedeki yönetim birimleri  ilçeler , ikinci seviyedeki yönetim birimleriyse bucaklardır. KKTC toplam beş ilçe ve on iki bucaktan oluşur.

Ülkenin idari yapılanması ile ilgili ilk yasal düzenleme 1980 tarihli Mülki Yönetim ve Bölümleri Yasası ile yapılmıştır. Bu yasa gereğince KKTC üç ilçe ve yedi bucağa bölünmekteydi, Girne ilçesinde bucak yoktu.

1998 tarihinde idari yapılanma yeniden düzenlendi. Yeni yasal düzenlemelere göre KKTC  Lefkoşa ,  Gazimağusa ,  Girne ,  Güzelyurt  ve  İskele İlçesi  olmak üzere beş ilçeye bölündü. 1980-1998 yılları arasında bucak statüsünde olan Güzelyurt ve İskele ilçe statüsüne yükseltildi. Bunların yanı sıra  Değirmenlik ,  Çamlıbel ,  Yeni Erenköy  ve  Akdoğan  bucak statüsü kazandı. Girne ilçesi Girne (Merkez) ve Çamlıbel olmak üzere iki ayrı bucağa bölünmüş oldu.

Kaymakamlar  yasa tarafından "ilçedeki en yüksek mülki ve idari amir" olarak tanımlanmaktadırlar. İlçede devlet ve hükümeti temsil ederler. Yasaya göre kaymakamların görev ve yetkileri aşağıdaki gibidir:

İlçedeki bütün resmi ve yarı resmi kuruluşların çalışmalarını koordine etmek; 
Devlet organları ile yerel kuruluş organları arasında sıkı işbirliği kurulmasını sağlamak; 
Bölgesel kuruluş organlarının çalışmalarının denetimini yapmak, bütçe ve personel işlerini yürürlükteki yasalara uygun olarak işleme tabi tutmak; 
İlçe sınırları içerisinde huzur ve güvenliğin, kişi dokunulmazlığının sağlanması için emniyet kuvvetleri ile işbirliği halinde gerekli tedbirleri almak; 
İlçenin her yönden genel yönetim ve genel gidişini düzenlemek ve denetlemek.

İlçe yönetimi kaymakamlık merkez kuruluşları, ilçe koordinasyon kurulları, ilçe emniyet kurulları ve kaymaklamlık bucak kuruluşlar tarafından yürütülür. Kaymakamlık merkez kuruluşlarında Kaymakam Muavinliği, Yerel Kuruluş Organları Birimi ve Nüfus, Kimlik, Pasaport ve Askerlik Birimi adlı üç birim bulunmaktadır. İlçe koordinasyon kurulları resmi veya yarı resmi kuruluşlar arasındaki iş birliğini ve koordinasyonu sağlar, yürürlükteki projelerin gözetimini yapar. Kurul kaymakamın resmi davetiyle yılda en az üç kez toplanır. İlçe emniyet kurulları, ilçenin güvenlik durumunu incelemekle yükümlüdür. Kurullar, İlçe Emniyet Müdürü,  Güvenlik Kuvvetleri Komutanlığı 'nın ilçedeki sorumlu komutanı ve  Sivil Savunma  İlçe Müdüründen oluşur.

Bucaklar ise kaymakamlığa bağlı bucak sorumluları tarafından yönetilmektedir. Bucak kuruluşlarında bucak sorumlusunun yanı sıra bir I. Sınıf İlçe Müfettişi, bir II. Sınıf İlçe Müfettişi ve diğer görevliler bulunur.

İlçe yönetimleri içişlerinden sorumlu bakanlığa (Şubat 2012 itibarı ile  İçişleri ve Yerel Yönetimler Bakanlığı 'na) bağlıdır.