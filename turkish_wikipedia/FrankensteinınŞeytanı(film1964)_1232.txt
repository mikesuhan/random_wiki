Frankenstein'ın Şeytanı  (İngilizce orijinal adı: The Evil of Frankenstein) 1964 tarihli, İngiliz Hammer şirketi yapımı,1958 yapımı  Frankenstein'ın İntikamı'nın  devamı olan korku filmi. Hammer'ın Frankenstein Serisi'nin üçüncü filmi.Serinin bu filmindeki Yaratık Düz kafasıyla  Universal'ın  1930'lar ve 40'larda çektiği Frankenstein filmlerindeki  Boris Karloff'un  canlandırdığı, Jack Pierce'ın  makyajını yaptrığı yaratığa benzemektedir. Frankenstein'ın laboratuvarındaki donanımda Universal'ın filmlerindeki Frankenstein laboratuvarlarına benzemektedir. Hammer'ın daha önceki filmlerinin aksine Universal ve Hammer arasında yeni bir dağıtım anlaşmasının yapılması üzerine Universal artık benzer unsurlar kullanılmasına izin vermiştir. Başrollerinde  Perter Cushing , Peter Woodthorpe , Sandor Elès , Katy Wild  ve  Kiwi Kingston  yer almaktadır. Film İsviçre'ye, ailesine ait bir şatonun bulunduğu  Karlstaad'a  dönen Baron Victor Frankenstein'ın bir buzulun içinde hapis kalmış eski bir yaratığını yeniden canlandırmaya çalışmasına odaklanıyor. Algı ve harketlerindeki tutukluğu düzeltmek için şeytani hipnozcu Prof. Zoltan'dan yardım ister. Ama Zoltan yaratığı hipnotize edip intikam amacıyla cinayet işlemek ve çeşitli değerli eşyaları çalmak için kullanır. Filmin sonunda Frankenstein ve Yaratık şatoda dövüşürken şatoda yangın çıkar ve şato yok olur. Ancak Serinin bir sonraki film  Frankenstein Kadını Yarattı 'da Baron'un sağ kaldığı öğrenilir.