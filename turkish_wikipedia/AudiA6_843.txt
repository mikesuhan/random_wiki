Audi A6 ,  Audi 'nin 1994 yılından beri Audi 100'ün yerine ürettiği üst sınıf aracıdır. 2001'de ikinci nesli satışa sunulan aracın güncel versiyonu ise 2017'de satışa sunulmuştur. İç tasarımı, malzeme kalitesi, yakıt tüketimi ve motor seçenekleri ile sınıfının lideri bir arabadır.

Audi 'den gelen haberlere göre araç; mükemmel özellikleri ve daha birçok yenilikle beraber muhtemelen 2017 yılının son, 2018 yılının ilk çeyreğinde yeni kasası ile tanılacak.

Audi 'nin A6 modeli için ürettiği 2.0 TDI motoru satışa sunulan ve en çok kullanılan versiyonudur. Bu motor seçeneğini A6 için ilk olarak 2005 yılında manuel vites ile destekleyen Audi, 2007 yılında araç kasasını değiştirmeden otomatik vitese geçmiştir. Audi'nin, hemen hemen her yıl artan beygir gücü ile satışa sunulan A6 modelinin kasa tipi 2005-2011 yılları arasında sadeliğini korumuş fakat aracın 2009-2011 yılları arasında farlarında led değişimi olmak üzere bazı değişikliklere gidilmiş hemen ardından ise 2012-2016 yıllarında ise araç kasası tamamen bir değişim geçirmiş, önceki kasa tipine göre sportif ve daha da lüks bir görünüme kavuşmuştur. Aynı zamanda Audi bu modeli için yine 2015-2016 yılları arasında tekrardan farlarda çok ufak bir değişime gitmiştir. Ancak kasa tipinde herhangi bir değişim yapmamıştır.

Audi A6 2.0 TDI versiyonunun 2005 yılında üretimine başlanmış fakat araca 2015 yılına kadar quattro(dört çeker) sistemi bir türlü eklenmemiştir. Kullanıcıların isteği üzerine firma A6 modelinin 2.0 TDI versiyonuna 2015 yılında quattro sistemini eklemiştir ve bu sistemi barındıran araç dünya genelinde 2015 yılında "Audi A6 2.0 TDI 190 HP quattro" adı ile satışa sunulmuştur.

"Audi A6 2.0 TDI 190 HP", Haziran 2015'te bir depo dizel yakıtla, iki pilot tarafından yoğunluğun en az olduğu yollarda saatte ortalama 80 kmh hız ile kullanılarak Hollanda'dan Macaristan'a kadar 14 ülke gezerek ve tam 1.865 km yol yaparak  Guinness Rekorlar Kitabı 'na girmeye hak kazanmıştır. [1]

Bu rekoru başaran araç modelinin üretim yılı, depo hacmi ve yakıt tüketimi şöyledir:

Üretim yılı: 2015

Depo hacmi: 73 litre dizel yakıt

Şehir içi: 5.2 (l/100 km)

Şehir dışı: 3.9 (l/100 km)

Ortalama: 4.4 (l/100 km) [2]