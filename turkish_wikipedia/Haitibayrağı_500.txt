Haiti bayrağı  günümüzde kullanılan hali ile 25 Şubat 1986 tarihinde göndere çekilmiştir.

Ülkede milli ve resmi bayrak olmak üzere iki adet bayrak kullanımda olup, bayrak ülke tarihinde birçok kez değişime uğramıştır.

Her iki bayrakta yatay olarak bayrağı ikiye bölen kırmızı ve mavi şeritten oluşmaktadır. Milli bayrak bu hali ile kullanımda iken, resmi bayrakta ülkenin arması da gözükmektedir. Bayrağın tam ortasına yerleştirilen arma iki bayrak arasıdanki farklı oluştrumaktadır. Bayrağın oluşumunda Fransa'ya karşı verilen bağımsızlık savaşında Fransa'nın dikey üç renkli bayrağından etkilenilmesi başrol oynamıştır. Burada sadece beyaz renk bayrağa dahil edilmezken kırmızı ve mavi renkler ise yatay olarak bayrakta konumlandırılmıştır. Ülkenin armasında ise bir palmiye ağacının arkasında sağında ve solunda üçer adet olmak üzere toplamda altı adet dökümlü bayrak gözükmektedir. Palmiye ağacının önünde ise top arabası bulunmaktadır. Yeşil bir çimenliğin üzerinde resmedilen armada yeşillikler üzerinde top mermisi, kırık zincirler, davul, tüfek ve çapa gibi cisimler bulunmaktadır. Palmiye ağacının en tepesinde ise bir sopanın ucuna takılmış kırmızı ve mavi renklerde, özgürlüğün sembolü olarak  Frigya başlığı  gözükmektedir. Armanın en önünde bulunan afişte ise Fransızca olarak Haiti'nin ulusal sloganı olan  Birlikten güç doğar  yer almaktadır.

Ülkenin 1964 ile 1986 yılları arasında diktatör bir rejim ile yönetildiği dönemlerde bayrakta değişikliğe gidilmiş ve dikey olarak bayrağı ikiye bölen siyah ve kırmızı renkler kullanılmıştı. Bu değişiklik armada da kendini göstermiş dökümlü bayraklarda bu yeni bayrak resmedilmiştir.

Haiti bayrağı 1791

Haiti bayrağı 1803

Haiti bayrağı 1805

Haiti bayrağı 1806

Haiti Krallığı bayrağı (1811-1820)

Haiti bayrağı (1807-1964)

Haiti resmi bayrağı (1964-1986)

Haiti milli bayrağı (1964-1986)