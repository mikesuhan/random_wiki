Vladimir Davidoviç Aşkenazi  ( Rusça :  Влади́мир Дави́дович Ашкена́зи ,  Vladimir Davidovič Aškenazi ; doğum 6 Temmuz 1937),  SSCB  doğumlu  Rus   piyanist  ve  orkestra şefi .  İzlanda  ve  İsviçre  vatandaşlığı bulunmaktadır.

Aşkenazi, piyanist-besteci  David Aşkenazi  ve oyuncu Yevstolia Grigorievn (doğum Plotnova)'nin oğlu olarak Gorki'de (şimdiki adıyla  Nizhny Novgorod )  Sovyet Rusya 'da doğdu. Babası  Yahudi  bir aileden annesi ise  Rus   Ortodoks  taşralı bir aileden gelmektedir. [1] [2] [3]

Aşkenazi altı yaşında piyano çalmaya başlamıştır. Sekiz yaşında "Central Music School"'a kabul edilmiş ve burada  Anaida Sumbatyan 'dan dersler almıştır. Aşkenazi eğitimine Moskova Konservatuvarı'nda devam etmiş burada ise  Lev Oborin  ve  Boris Zemliansky  ile çalışmalarını sürdürmüştür.

1955'te  Varşova 'da  Frederic Chopin Uluslararası Piyano Yarışması 'nda ikinci olmuş; 1956'da  Brüksel 'de  Uluslararası Kraliçe Elizabeth Yarışması 'nda birinci olmuştur. 1962'de ise  Tchaikovsky Uluslararası Piyano Yarışması 'nda birinciliği  İngiliz  piyanist  John Ogdon 'la paylaşmıştır. Öğrenci iken, muhbir olması için  KGB 'den baskı görmüştür. Tüm baskılara rağmen yetkilerle iş birliği içine girmemiştir. 1961'de Moskova Konservatuvarı'nda piyano bölümünde okuyan  İzlanda  doğumlu Þórunn Jóhannsdóttir'le evlenmiştir. [1]  Aşkenazi'yle evlenebilmesi için Þórunn'nun İzlanda vatandaşlığından vazgeçmesi ve  SSCB 'de yaşamak istediğini deklare etmesi gerekmiştir. [4]  Þórunn, Dódý Ashkenazy adıyla kayıt yapmaktadır. [5]

Çift 1968'de İzlanda'ya taşınmıştır. 1972'de Aşkenazi İzlanda vatandaşı olmuştur. [6]  1970'de  Reykjavík  Sanat Festivali'nin temellerinin atılmasına yardım etmiş, festivalin onursal başkanı olarak kalmıştır. [7] [8]  1978'de çift ve beş çocukları (Vladimir Stefan, Nadia Liza, Dimitri Thor, Sonia Edda ve Alexandra Inga)  Meggen ,  İsviçre 'ye taşınmıştır. Aşkenazi günümüzde  İsviçre 'nin  İtalyanca  konuşulan bölgesinde yer alan küçük bir köy olan  Pura 'da yaşamaktadır. [9]  En büyük oğlu Vladimir, takma adıyla 'Vovka' da bir piyanist, ikinci en büyük oğlu Dimitri ise klarnet sanatçısıdır.