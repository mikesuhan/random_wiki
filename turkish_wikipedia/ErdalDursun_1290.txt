Erdal Dursun  (d. 05 Ekim 1984, Bursa)  Türk Hava Kurumu Üniversitesi  Rektör Danışmanı, Ankara Havacılık Meslek Yüksekokulu Müdürü [1]  ve  Havacılık Emniyeti Kurumu  Yönetim Kurulu Başkanıdır. [2]

Çankaya Üniversitesi İngilizce Elektronik ve Haberleşme Mühendisliği bölümünden mezun olmuştur. Profesyonel çalışma hayatına  Bilkent Üniversitesi Teknoloji Geliştirme Bölgesi 'nde konuşlu bulunan  Hunt Havacılık Uzay ve Nanoteknolojiler A.Ş. 'de başlamıştır. Takip eden süreçte lisans eğitimini tamamladığı üniversitede Elektronik ve Haberleşme Mühendisliği Anabilim Dalında yüksek lisans ve Türk Hava Kurumu Üniversitesi İşletme Anabilim Dalında doktora derecelerini almıştır.

Sivil Havacılık Genel Müdürlüğü 'nde Elektronik Yüksek Mühendisi ve Teknik Denetçi olarak kamu hizmetinde bulunmuştur. [3]   [4]  Türkiye'nin taraf olduğu uluslararası havacılık faaliyetleri kapsamında; Merkez Karargâhı Brüksel’de bulunan  Avrupa Hava Seyrüsefer Emniyeti Teşkilatı  (Eurocontrol) Kurumsal Reformuna İlişkin Konsey Çalıştayları ve Konsey Koordinasyon Komitesi Oturumlarında Türkiye Delegasyonunda görev almıştır. [2]

Tek Avrupa Hava Sahası Araştırma-Geliştirme (SESAR) Projesinin ulusal koordinasyonunun yürütülmesi, sektörel değerlendirme toplantılarının yapılması ve tarafların aktif katılımlarının sağlanmasında çeşitli görevler yürütmüştür. [5]

Sivil Havacılık Genel Müdürlüğü nezdinde hazırladığı proje çalışmaları ile Genel Müdürlük Makamı tarafından kendisine Resmi Teşekkür Belgesi verilmiştir. [2]

Alanında yapılan ilk saha araştırması özelliğini taşıyan "Türkiye'deki Havaalanlarında Seyrüsefer Yardımcı Cihazlarının Bakımlarında Karşılaşılan Sorunlar" konulu akademik bildirisi GBATA 13. Yıllık Uluslararası Konferansında sunulmuş ve uluslararası arenada bilim insanları arasında ilgi uyandırmıştır. [6] [7]

Havacılık sektöründe faaliyet gösteren paydaşlar ve girişimcilerin bir çatı altında entegre edilerek uzman ve kalifiye yapıların hazırlanması, farklı disiplinleri içinde barındıran kurumsal organizasyonların oluşturulması; uluslararası ölçekte sosyal, teknolojik, inovatif, katma değerli ve bilimsel projelerin hayata geçirilmesi amacıyla çeşitli girişimlerde bulunmuştur. [8] [9] [10] [11]

15 Mayıs 2013 tarihi itibarıyla Sivil Havacılık Genel Müdürlüğü'ndeki görevinden ayrılarak Türkiye'nin en genç rektörlerinden [12]  birisi olan  Türk Hava Kurumu Üniversitesi Kurucu Rektörü Prof. Dr. Ünsal BAN  tarafından 28 yaşında Rektör Danışmanı olarak atanarak Türkiye'nin en genç tam zamanlı statüde çalışan Rektör Danışmanları arasına girmeyi başarmıştır. [13] [14]

Çeşitli projelerin [15] [16] [17]  sorumlu yöneticisi olan Erdal Dursun, 2011 yılında Seda Bahadır Dursun ile evlenmiştir.