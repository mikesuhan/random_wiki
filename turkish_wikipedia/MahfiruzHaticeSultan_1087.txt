Mahfiruz Hatice Sultan  ( c.  1590  - 26 Ekim 1620,  İstanbul ), Osmanlı Padişahı  II. Osman 'ın ve  Şehzade Mehmed 'in [1]  annesi ve Sultan  I. Ahmed 'in ilk  hasekisi  ve eşidir. İlk adı Hatice'dir ve Saray'a geldiğinde ise Mahfiruz ismi verilmiştir.

Milliyeti, ailesi ve kökeni bilinmemesine rağmen bazı yabancı kaynaklar  Yunan  asıllı olduğunu iddia eder. [1]

Kasım 1604'te Sultan I. Ahmed'den en büyük çocuğu  II. Osman 'ın annesi olmuştur. Böylece I. Ahmed'in harem'deki baş hasekisi olmuştur. I. Ahmed'in babaannesi olan  Safiye Sultan 'ın  Eski Saray 'a gönderilmesi ve Handan Sultan'ın genç ölümüyle Harem'deki en kudretli kadın oldu.

I. Ahmed 21 Kasım'ı 22 Kasım'a bağlayan gece 1617 yılında vefat etti ve oğlu Osman daha küçük yaşta olması neticeden  I. Mustafa  tahta oturdu. I. Mustafa devlet meseleleri ile ilgilenmediğini ifade ederek saltanatı kabul etmediyse de bu hal, devlet erkânı tarafından göz önüne alınmadı. Ancak gerçekten I. Mustafa devlet işleri ile ilgilenmeyip, devlet işlerini ehline teslim etmek istedi. Nitekim tahta çıktıktan 96 gün sonra 26 Şubat 1618 günü tahttan indirildi.  Genç Osman 'ın 1618'de 14 yaşındayken tahta geçmesi üzerine  Valide Sultan  oldu. Kendisine  Devletlu İsmetlu Mâh-Firûze Hadice Valide Sultan Ahiyât üs-Şan Hazretleri  unvanıyla hitap edilirdi. Mahfiruz'ın etkisiyle Kösem Sultan  Eski Saray 'a gönderildi.  1620 'de oğlunun saltanatı sırasında öldü.

2010 yapımı  Mahpeyker  adlı filmde kendisini  Öykü Çelik  canlandırmıştır. 2015 yılından itibaren yayınlanmakta olan  Muhteşem Yüzyıl: Kösem  adlı Türk dizisinde ise  Dilara Aksüyek  canlandırmıştır.