Kupes  ( Boops boops ),  Sparidae  familyasından ticari açıdan önemli bir  balık  türü.

Kupesin çoğu  levreksilerde  olduğu gibi iki sırt yüzgeci vardır. Kafasından kuyruğuna kadar uzanan 3 - 5 soluk altın renginde çizgileri ve göğüs yüzgecinin kökünde siyah bir lekesi vardır. Görünen en büyükleri 36 cm uzunluğundadır.

Atlas Okyanusunun  doğusunda  Norveç 'ten  Angola 'ya kadar, ve Akdeniz ile Karadeniz'de yaygındır.

Kıyılara yakın bölgelerde 0 – 350 m derinlikleri arasında yaşarlar. Geceleri sürü halinde yukarıya çıkıp, bitkisel ve hayvansal  plankton  ile küçük kabuklular ile beslenirler.

Lezzetli bir balık olmasından dolayı ticari açıdan önemli bir balıkdır. Amatör balıkçılarında çok sevdiği bir balıkdır. Çok kılçıklı bir balıktır. Avlanması kolay olduğundan aç gopez diye tabiri vardır. İzmir ili Foça ilçesinde sarımsaklı yoğurtlu olarak bolca tüketilmektedir.