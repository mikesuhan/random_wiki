Germiyanzâde Şeyh Yakub Efendi  veya  Yakub-ı Germiyani  (d.  Kütahya ; ö. 1571,  İstanbul )  Halvetî  tarikatı şeyhi.

Künyesi Ebû Yusuf, lakabı Zeynü’l-İslâm’dır. Kütahya'nın Şeyhlü beldesinde Germiyanlı bir askerin oğludur. Tahsilden sonra  Halvetiyye  tarikatı pîrlerinden Sünbüliyye tarikatının kurucusu  Sümbül Sinan Efendi 'ye intisap etti. Mürşidinin vefatı üzerine ana halef olan  Merkez Efendi 'den tarikatı tamamlayarak hilâfet aldı ve irşad vazifesiyle görevlendirildi. [1]  Önce  Yanya 'da, sonra İstanbul'da  Şah Sultan Camii  yakınındaki bir zâviyede şeyhlik etti.

1554'de Merkez Efendi'nin vefatını müteakip yerine geçen oğlu Şeyh Ahmed Efendi'nin memleketine göç etmesiyle boşalan Kocamustafapaşa Dergâhı'na şeyh oldu. [2]  Kocamustafapaşa Vakıflarında vakfedilen evlerden birisi şahsına verilmiş ve şeyhin ölümünden sonra yerine gelecek olan tahsis edilmiştir.

Şeyh Yakub'un oğlu da  Kocamustafapaşa Sümbül Efendi Camii  ve Külliyesi'nin vakıflarında vakfiye şahidi olarak kaydedilmiştir. [3]  1571 senesinde vefat Eden Yakub Efendi  Kocamustafapaşa Sümbül Efendi Camii  avlusundaki  Sümbül Efendi  Türbesi yakınına inşa edilen türbesine defnedilmiştir. [4]  Vefatından sonra vakıf şahidi olarak da kaydedilen oğlu Sinanüddin Yusuf Efendi şeyh olup 1581'de  Hac  vazifesinde iken vefat etti.

Kendisi altı tane eser yazmıştır. Bunlardan biri  Tezkiretü’l-Halvetiyye' dir. Bu eserde Cemâliyye, Halvetîyye, Sümbül Efendi, Merkez Efendi ve babası Yakub Efendi hakkında menkıbeler vardır. [5]  Fâzıl ve ârif bir zât olan Yakub Efendi'nin "Zikri Celî ve Devran" hakkında bir risalesi vardır. Oğlu Yusuf Efendi babası hakkında zaman şiir söylediğinden ve  mevzun 195 kelâm  ettiğinden bahsetmiştir ve örneğin "Ben ne hidmetkâr ne mahdum olaydum kâşki Gelmeyeydüm âleme ma'dûm olaydum kâşki" beytini de babasının yaşayışı üzerinden açıklamıştır. [6]