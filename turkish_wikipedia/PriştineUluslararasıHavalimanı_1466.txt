Priştine Uluslararası Havalimanı  ya da resmi adıyla  Priştine Uluslararası Havalimanı Adem Yaşari  ( IATA :  PRN ,  ICAO :  BKPR ) ( Arnavutça :  Aeroporti Ndërkombëtar i Prishtinës  veya  Aeroporti i Prishtinës ;  Sırpça :  Међународни аеродром Приштина  { Međunarodni aerodrom Priština })  Kosova ’nın başkenti  Priştine ’nin 15 km güneybatısında uluslararası havalimanı.

Priştine Uluslararası Havalimanı resmî olarak 1965 yılında kullanıma açılmıştır. Bu dönemde havalimanı  Belgrad  (Priştine-Belgrad ve Belgrad-Priştine) uçuşları için kullanılmıştır.

1990’larda havalimanı uluslararası uçuşlara başlamıştır. Bu uçuşlar  İsviçre  ve  Almanya  merkezli olmuştur.

Son Kosova Savaşı zamanında, 12-26 Haziran 1999 tarihleri arasında havalimanı NATO ve Rusya Federasyonu askerî güçleri arasında bir kullanım müzakeresine sahne olmuştur. Rusya askerî güçlerinin de NATO barış gücü çalışmalarına eklemlenmesi neticesinde havalimanı, 15 Ekim 1999 itibarıyla yeniden kullanıma sokulmuş; 53 Filo Alanı (Hava Desteği) ile Avrupa şehirlerine uçuşlar başlatılmıştır. Havalimanı, çalışmalarına 45 çalışan ile başlamıştır. [3]

2003 yılı itibarıyla havalimanı sivil kullanıma açılmıştır. [4]   NATO ’nun Kosova misyonu  UNMIK ’in havalimanındaki idaresi 1 Nisan 2004 tarihinde ATCS ve PEAP’a verilmiştir. ATCS ve PEAP, 30 Haziran 2005 tarihinde Prishtina International Airport J.S.C. adıyla birleştirilmiştir. [5]

Yılda bir milyonun üstünde yolcu kapasitesine sahiptir. [6]

Havalimanı, Priştine yakınlarındaki Slatina Hava Üssü ile aynı alandır. Kosova’ya hava yolu ile sivil girişi için tek kapıdır. Priştine Uluslararası Havalimanı 1960’larda yapılmış ve sınırlı sivil kullanım dışında, çoklukla askerî hava üssü olarak kullanılmıştır. 1998-1999 dönemindeki Kosova Savaşı sırasında kullanıma kapatılmıştır. 16 Ocak 2000 tarihinde  NATO ’nun askerî kullanımı için yeniden açılmıştır. Priştine Uluslararası Havalimanı ayrıca ANSP Bölümü tarafından Kosova’da hava navigasyonu servisi sağlamaktadır. [7]

Balkanlar ’daki birçok havalimanı gibi, Priştine Uluslararası Havalimanı da yenileme kapsamındadır.  Türk - Fransız  Limak-Aeroport de Lyon konsorsiyumu, Mayıs 2010 tarihinde 20 yıl havalimanını işletme sözleşmesi imzaladı. [8]  Konsorsiyumda yüzde 90 pay Limak’a ve yüzde 10 pay Aeroport de Lyon şirketine aittir. Yatırımların 2012 yılında tamamlanması öngörülüyor. [9]

Kaynak: [15] [16]