Periploca graeca ,  Apocynaceae  familyasından  Periploca  türlerinden bir süs bitkisi aynı şekilde alternatif tıp ve tıpta kullanılan bir bitkidir. Ancak aşırı kullanımda bazı yan etkileri olduğundan bir uzmanına danışılarak kullanılması gerekir. Sarmaşık gibi ağaçlara dolanır gövdesi kahverengi, kırmızımsı bir haldedir. 5 ile 15 metre boy atabilir. 4–12 cm uzunluğunda 2–7 cm genişliğinde eliptik ve bir birine ters sıralar halinde ipeğe dokunuşu andıran kıllara sahip yaprakları bulunmaktadır. Üst yaprakları koyu yeşil alt kısımlar hafif maviye çalan bir yeşil renge sahiptir, yapraklar kışın dökülürken sarımsı yeşil bir renge dönerler.

Dışı yeşilimsi, içi kirli menekşe rengi yaklaşık 2-2,5 cm çapında çiçekleri vardır. Temmuz-ağustosta çiçeklenir ve ardından çiçekleri kahverengi pürüzsüz tabanda birleşmiş 2  karpelden  oluşan meyveler oluşur. Her karpel 5-ile 12 cm uzunluğunda dikdörtgen karın sütünün altına açılır. 8-12mm uzunluğunda tohumları bulunur.

Bir kapsülün içindeki tohumlarında bulunan ipeğimsi dokudan sanayide, tekstilde bitkisel elyaf ( Bitkisel ipek ) yapımında bu türden bütün ipekotugillerde olduğu gibi yararlanılmaktadır.