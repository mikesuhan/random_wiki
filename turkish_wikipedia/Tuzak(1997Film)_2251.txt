Tuzak (1997 Film)  1997 ABD yapımı, Jonattan Mostow tarafından yazılıp ve yönetilmiş bir macera-gerilim filmi. Film 2 Mayıs 1997 de gösterime girmiştir. Başrollerinde  Kurt Russell ,  J. T. Walsh  ve  Kathleen Quinlan  oynamışlardır. Film'in müziği Basil Poledouris tarafından bestelenmiştir.

Film, Jeff Taylor'ın eşi Amy nin kaçırılması ve Jeff in onu kurtarabilmek için gösterdiği mücadeleyi konu edinmektedir. Jeff ve Amy, yeni aldıkları Grand Cherokee jipleriyle  Boston  dan  San Diego 'ya giderlerken, çölün ortasında arabaları arızalanır. Yolun kenarına çekilen arabanın kaputunu açan Jeff, sorunu anlamaya çalışırken o sırada yolda görünen bir tırı durdurup yardım ister. Tır sürücüsü Red Barr, onlara en yakın benzin istasyonuna gidip telefonla yardım istemelerini önerir. Jeff ilk önce bu teklife sıcak bakmasa da, Amy gidip telefonla yardım istemekte kararlıdır ve tıra binip ayrılır. Jeff ise arabanın yanında beklerken tekrar kaputa yönelir ve bir şeyleri kontrol ederken gözüne ucu açık iki kablo ilişir. Kabloları birleştiren jeff arabayı çalıştırır ve karısının beklediğini düşündüğü 5 mil ilerdeki benzin istasyonuna doğru yola koyulur. benzin istayonuna geldiğinde, içeri girip içeride ki çalışana karısını tarif edip oraya gelip gelmediğini sorar. Hayır cevabını alan jeff, ne yapacağını bilmeyerek ordan ayrılır ve 30 mil ilerdeki en yakın kasabaya doğru yola koyulur. Yolda ilerlerken, eşini benzin istasyonuna kadar götüreceğini söyleyen tiri görüp durdurur. Tırın sahibi, Jeffi hiç görmediğini ve karısını da tanımadığını iddia etmektedir. Çılgına dönen Jeff, yoldan geçmekte olan Polis memurunu durdurup yardım ister. Tırı arayıp, şoförü sorgulayan polis memuru bir şey bulamayınca, tırı bırakır ve Jeff'e kasabadaki polis merkezine gidip ihbar da bulunmasını önerir.

Polis merkezine gidip ihbarda bulunan Jeff, karısını bulabilmek amacıyla tekrar benzin istasyonuna gider ama yine bulamaz. Ayrılmak üzereyken, arabasıyla uğraşan bir kişi karısını götüren tırı gördüğünü ve nehir tarafına gittiklerini söyler. Bunun üzerine aracına atlayan Jeff, nehre doğru yola koyulur ama yolun sonu bir çıkmazdır. Geri çıkmak isterken, elinde silah olan bir kişi tarafından öldürülmek istenen Jeff, yolu kapatan çitleri kırıp kaçmaya başlar. Takip edilen jeff, yolun kapatıldığını ve bunun bir tuzak olduğunu anlar ve arabasıyla nehre uçar. Arkasından ateş edilen Jeff, yüzerek nehrin kenarına çıkıp, kendisini öldürmek isteyen kişiyi bir çalının arkasından izlerken, kafasına arkadan aldığı bir darbeyle yığılır.

Gözlerini açtığında bir arabanın bagajındadır. Gözlerini açtığında karısını kaçıranlarla karşılaşan Jeff, karısını kaçıran grubun lideri olan tır şoförünün isteğiyle, hesabındaki 90.000 USD çekmek için bankaya gider. İlk önce durumunu banka görevlisine anlatmaya çalışsada takip edildiğini anlayan Jeff bundan vazgeçer ve parayı çeker. Kendisini bekleyen kamyonete binen Jeff, parayı teslim ettikten sonra elleri bağlanarak kamyonette oturmaktadır. Bankadayken gizlice aldığı zarf açacağıyla kolundaki bantı yırtan Jeff, kamyonet sürücüsünden sıyrılmayı başarır. Kaçan Jeff, tırların park yerine gidip karısını kaçıran tır şoförünü bulup, gizlice tırın altına saklanarak tırın gittiği yere kadar gider.

Tır şoförü, sabaha karşı evine gelir ve ortaklariyla beraber Amy'i garajda eski bir dolabın içine kilitlerler. Olan biteni gizlice izleyen Jeff, herkes ayrıldıktan sonra eşini kurtarmaya çalışır. Kilidi açamayacağını fark eden jeff, içeri gidip, silah zoruyla karısını kaçıranların kilidi açmalarını ister. O sırada diğer odada oyun oynanayan tır şoförünün küçük oğlu elinde silahla odaya girip Jeff'i tehdit edip silahı indirmesini söyler. Jeffin hızlı bir hamlesiyle tetiği çeken küçük çocuk, yanlışlıkla babasının ortaklarından birini yaralar, karmaşadan yararlanıp kaçan diğer bir suç ortağı ise hızla uzaklaşır. Jeff ise karısını kurtarmak için silah zoruyla, karısını kaçıranları garaja götürür ve karısını ordan çıkartıp, tır şoförünü, karısını ve ortaklarını kilitler ve hızla uzaklaşmaya çalışır. Daha önce kaçıp kurtulan diğer kişi ise hem arkadaşlarını kurtarmaya hem de Jeff'i öldürmeye çalışır. Bulduğu bir kamyonetle kaçan Jeff ve eşi, tekrar takip edilip yolda sıkıştırılırlar. ilk ikisinden sıyrılan Jeff, tır şoförünün uzun süreli takibinden ise, bir köprü üzerine geldiklerinde, şoför ile boğuşup onu köprüden aşağı atarak kurtulur.