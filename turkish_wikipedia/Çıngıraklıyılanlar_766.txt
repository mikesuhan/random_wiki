Agkistrodon  -  Atropoides  -  Bothriechis  -  Bothriopsis  -  Bothrocophias  -  Bothrops  -  Calloselasma  -  Cerrophidion  -  Crotalus  -  Cryptelytrops  -  Deinagkistrodon  -  Gloydius  -  Hypnale  -  Lachesis  -  Ophryacus  -  Ovophis  -  Porthidium  -  Protobothrops  -  Sistrurus  -  Triceratolepidophis  -  Trimeresurus  -  Tropidolaemus  -  Zhaoermia

Çıngıraklı yılanlar  (Crotalinae),  engerekgillerin   Asya  ve  Amerika 'da bulunan bir alt familyasıdır. Bu alt familya, başın her iki tarafında, burun deliği ve göz arasında bulunan çukur şeklindeki ısı sensörü organlarının (çukur organ) varlığı ile ayrılırlar. Çıngıraklı yılanlar tanımlanmış 18  cinsi  ve 150  türü  bulunur. Bunlardan 7 cins ve 54 türü  Eski Dünya 'da, 11 cins ve 97 tür  Yeni Dünya 'dadır. [1]  Bunlar ayrıca Amerika kıtasında bulunan tek engerek alt familyasıdır. Bu alt familyanın  tip cinsi   Crotalus tur (çıngıraklı yılan), bunun  tip türü   C. horridus tur (çizgili çıngıraklı yılan).

Bu yılanların boyutları 30–45 cm'den ( Hypnale hypnale ) maksimum 3.65 m uzunluğa ( Lachesis muta ) kadar erişebilir.  Lachesis muta  dünyanın en uzun engereğidir.

Bu grubu eşsiz yapan başın her iki tarafında, burun deliği ve göz arasında, bulunan derin bir çukurdur. Bu çukurlar  kızıl ötesi radyasyona  karşı duyarlıdır ve yılana besleneceği avının yerini ve belki de küçük sıcak kanlı avın boyutunu tartmasında yardım eden altıncı bir his verir. [2]

Çukur organının yapısı karmaşıktır ve  pitonlarda  ve  boalarda  bulunan termoreseptif dudaksı çukura benzer ancak ondan daha fazla gelişmiştir. Organ derindir ve maksiller kavitede bulunur. Membran kulak zarına benzer ve çukuru eşit olmayan iki bölüme ayırır. İki bölümden büyük olanı dışarıya dönüktür. İki bölüm dar bir tüp veya boru ile birbirlerine bağlanır. Bu tüpler çevredeki bir grup kasla açılıp kapatılabilir. Yılan bu tüpü kontrol ederek membranın her iki yanındaki hava basıncını da dengeleyebilir. [3]