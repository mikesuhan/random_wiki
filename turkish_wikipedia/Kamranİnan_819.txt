Kamran İnan  (18 Şubat 1929,  Hizan ,  Bitlis  - 23 Kasım 2015  [1] ),  Kürt  kökenli [2] [3] [4] [5]   Türk  diplomat, hukukçu ve  siyasetçi .

Bursa Erkek Lisesi 'nden mezun oldu.  Ankara Üniversitesi Hukuk Fakültesi 'nden sonra Cenevre Siyasal Bilgiler fakültelerini hukuk doktorası ile bitirdi. Dışişleri Bakanlığı'na girdi.  14 Ekim   1973  tarihinde  Adalet Partisi 'nden  Bitlis  senatörü seçildi. İstifa ettiği  7 Haziran   1979  tarihine kadar Cumhuriyet Senatosu Dışişleri Komisyonu Başkanlığı,  Türkiye - AET  karma parlamento grubu başkanlığı ile 1977-1978 yılları arasında enerji ve tabii kaynaklar bakanlığı görevlerinde bulundu.  1979  yılından başlayarak  Birleşmiş Milletler   Cenevre  Temsilciliği'nde Türkiye'nin daimi temsilcisi oldu.  1983  yılına kadar bu görevinde kaldıktan sonra yeni kurulan  Milliyetçi Demokrasi Partisi 'ne katıldı ve  Bitlis  milletvekili seçildi.

1987  yılında  Anavatan Partisi 'ne geçti ve bu sefer bu partiden milletvekili seçildi. 1987-1991 yılları arasında kurulan ANAP hükümetlerinde devlet bakanı olarak görev aldı. 1993 yılında Cumhurbaşkanı  Turgut Özal 'ın ölümü üzerine yapılan  Cumhurbaşkanlığı seçiminde  Anavatan Partisi tarafından  DYP  Genel Başkanı ve Başbakan  Süleyman Demirel 'e karşı aday gösterildi. 1. ve 2. Tur'da 95, 3. Tur'da 94 oy olarak Süleyman Demirel'in ardından ikinci oldu. 17., 18., 19. ve 20. dönemlerde  Bitlis 'ten, 21. dönemde  Van 'dan milletvekili seçildi.  TBMM  Dışişleri Komisyonu başkanlığı görevinde bulundu. Fransa Cumhurbaşkanı  François Mitterrand  tarafından tevcih edilen  Légion D'Honneur Nişanını , 2006 yılında  Fransa Parlamentosu  tarafından görüşülen Ermeni Soykırımının inkarını suç sayan yasa tasarısı görüşmelerini gerekçe göstererek iade etti. Bunun yanında  Avrupa Parlamentosu  Altın Madalyası ile Türkiye-AET Ortaklığı Gümüş Madalyası sahibidir.

TBMM IX, X, XI. Dönem Bitlis milletvekili ve Yassıada mahkumu  Selahattin İnan 'ın oğlu, XIV., XV ve XVI Dönem Bitlis Milletvekili  Abidin İnan Gaydalı 'nın kardeşi, XIX., XX., XXI. ve XXII. Dönem Bitlis milletvekili  Edip Safter Gaydalı [6] , XXV. ve XXVI. Dönem milletvekili  Mahmut Celadet Gaydalı 'nın amcasıdır. [1]